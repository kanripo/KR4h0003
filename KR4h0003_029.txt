# -*- mode: mandoku-view; -*-
#+TITLE: 六臣註文選
#+DATE: 2015-09-11 18:03:15.083637
#+PROPERTY: ID KR4h0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0158-029六臣註文選-卷第二十九.
<pb:KR4h0003_SBCK_029-1a>¶
六臣註文選巻第二十九¶
　　　　　　梁昭明太子撰¶
　　　　　　唐李善并五臣註¶
　雜詩¶
　　古詩十九首(五言/善曰並云古詩盖不知作者/或云枚乗疑不能明也詩云驅馬上)¶
(東門又云遊戲宛與洛此則辭兼東都非尽/是乗明矣昭明以失其姓氏故編在李陵之)¶
(上/向曰不知時代又/失姓氏故但云古詩)¶
行行重行行與君生别離(銑曰此詩意為忠/善曰楚辭曰悲莫悲兮生/别離)¶
(臣遭佞人讒/譖見放逐也)相去萬餘里各在天一涯(善曰/善作一天涯/音宜)¶
(廣雅曰涯方也/翰曰涯畔也)道路阻且長㑹面安可知(善曰毛詩/曰遡洄從)¶
<pb:KR4h0003_SBCK_029-1b>¶
(之道阻且長薛綜西/京賦注曰安焉也)胡馬依北風越鳥巢南枝(善曰/韓詩)¶
(外傳曰詩云代馬依北風飛烏棲故巢皆不忘本之謂也/翰曰胡馬出於北越鳥來於南依望北風巢宿南枝皆思舊)¶
(國)相去日已逺衣帶日已緩浮雲蔽白日游子¶
不顧返(善曰古樂府歌曰離家日趨逺衣帶日趨緩浮雲/之蔽白日以喻邪佞之毀忠良故遊子之行不顧)¶
(返也文子曰日月欲明浮雲盖之陸賈新語曰邪臣之蔽賢/猶浮雲之鄣日月古楊栁行曰讒邪害公正浮雲蔽白日義)¶
(與此同也鄭𤣥毛詩箋曰顧念也/良曰曰日喻君也浮/雲謂讒佞之臣也言佞臣蔽君之明使忠臣去而不返也)思¶
君令人老歲月忽已晩(翰曰思君謂戀主也恐歲/月已晩不得効忠於君)棄¶
捐勿復道努力加餐飯(濟曰勿復道心不敢望返/也努力加餐飯自逸之辭)¶
青青河畔草鬱鬱園中栁(善曰鬱鬱茂盛也/銑曰/此喻人有盛才事於暗主)¶
(故以婦人事夫之事託言/之言草栁者當春盛時)盈盈樓上女皎皎當䆫牖¶
<pb:KR4h0003_SBCK_029-2a>¶
(向曰盈盈不得志皃皎皎明也樓上/善曰草生河畔栁茂園中以喻美人當牎牖也廣雅曰嬴容/也盈與嬴同古字通)¶
(言居危苦當䆫牖/言潛隠伺明時也)娥娥紅粉糚(五臣/作裝)纖纖出素手¶
(翰曰/善曰方言曰秦晉之間美皃謂之娥韓詩曰纖纖女手可以/縫裳薛君曰纖纖女手之皃毛萇曰摻摻猶纖纖也)¶
(娥娥美皃纖纖細皃/皆喻賢人盛才也)昔為倡家女今為蕩子婦(善/曰)¶
(史記曰趙王遷母倡也說文曰倡樂也謂作妓者/濟曰昔/為倡家女謂有伎藝未用時也今為蕩子婦言今事君好勞)¶
(人征役也婦人比夫為蕩子言夫從征役/也臣之事君亦如女之事夫故比而言之)蕩子行不歸¶
空牀難獨守(翰曰言君/善曰列子曰有人去鄉土遊於四方而不/歸者世謂之為狂蕩之人也)¶
(好為征役不止雖有忠諌/終不見從難以獨守其志)¶
青青陵上柏磊磊澗中石(善曰言長存也莊子仲尼/曰受命於地唯松柏獨也)¶
(銑曰陵山也磊磊石皃此詩歎人生促迫多憂將追宴/在冬夏常青青楚詞曰石磊磊兮葛蔓蔓字林曰磊磊衆石/也)¶
<pb:KR4h0003_SBCK_029-2b>¶
(樂之/理)人生天地間忽如逺行客(善曰言異松石也尸/子老萊子曰人生於)¶
(天地之間寄也寄者固歸列子曰死人為歸人則生人為行/人矣韓詩外傳曰枯魚銜索幾何不妬二親之夀忽如過客)¶
(向曰柏石皆貞堅之物人生之促若客寄於/時其死之速反如赴歸信不如柏石二物也)斗酒相娯¶
樂聊厚不為薄(善曰鄭𤣥毛詩箋曰聊粗畧之辭也/良曰人且以相厚為本不為輕薄者也)¶
驅車䇿駑馬游戲宛(善曰廣雅曰駑駘也謂/平)與洛(馬遟鈍者也漢書南郡)¶
(有宛縣洛東都也/翰曰宛南陽/也洛洛陽也時後漢都此南都也)洛中何鬱鬱冠帶¶
自相索(向曰鬱鬱盛皃言冠/所格反/善曰春秋説題辝曰齊俗冠帶以禮相/提賈逵國語注曰索求也)¶
(帶之人自/相追求也)長衢羅夾巷王侯多第宅(善曰魏王奏事/曰出不由里門)¶
(面大道者名曰第/銑曰衢四達之/道傍羅列小巷巷中多王侯之宅)兩宫遙相望雙闕¶
百餘尺(濟曰洛陽有南北兩宫雙闕闕名/善曰蔡質漢官典職曰南宫北宫相去七/里)極宴¶
<pb:KR4h0003_SBCK_029-3a>¶
娱心意戚戚(五臣作/慼慼)何所迫(翰曰言於此/善曰楚辭曰居戚戚而/不可解)¶
(宫闕之間樂其心意則憂思/何所相偪廹哉戚戚憂思也)¶
今日良宴㑹歎樂難具陳(向曰此詩賢/善曰毛萇詩傳曰良善也/陳猶說也)¶
(人宴㑹樂和平之/時而志欲仕也)彈箏奮逸響新聲妙入神(善曰/劉向)¶
(良曰奮起也/雅琴賦曰窮音之至入/於神)令徳唱高言識曲聴其真(善/曰)¶
(濟曰/左氏傳宋昭公曰光昭先君之令徳莊子曰是以高言不出/於衆人之口廣雅曰高上也謂辭之美者真猶正也)¶
(令徳謂妙歌者高言高歌也識/曲謂知音人聴其真妙之聲)齊心同所願含意俱¶
未申(善曰所願謂富貴也/翰曰齊心同志願/得知音包含此意俱未見申謂未達也)人生寄¶
一世奄忽若飇塵(善曰尸子老萊子曰人生於天地之/間寄也寄者固歸方言曰奄遽也爾)¶
(雅曰飄颻謂之猋爾雅或為此飇/銑曰奄忽疾也風塵之起終歸於㓕)何不策高足先據¶
<pb:KR4h0003_SBCK_029-3b>¶
要路津(善曰高上也亦謂逸足也/向曰何不者自勉勸/之詞也䇿進也要路津謂仕宦居要職者亦如進)¶
(髙足據於要津/則人出入由之)無為守窮賤轗(五臣/作坎)軻(苦/賀)長苦辛¶
(善曰楚辭曰年既過大半然輡/軻不遇也轗與輡同苦闇切)¶
西北有高樓上與浮雲齊(翰/善曰此篇明高才之人仕/宦未達知人者稀也)¶
(曰此詩喻君暗而賢臣之言不用也西北乾/地君位也高樓言居高位也浮雲齊言高也)交疏結綺¶
䆫阿閣三重階(善曰薛綜西京賦注曰疏刻穿之也説/文曰綺文繒也此刻鏤以象之尚書中)¶
(候曰昔黄帝軒轅鳯皇巢阿閣周書曰明堂咸有四阿然則/閣有四阿謂之阿閣鄭𤣥周禮注曰四阿若今四注者也薛)¶
(綜西京賦注曰殿前三階也/良曰交通而/結鏤文綺以為䆫也疏通也阿閣重閣也)上有絃歌¶
聲音響一何悲(善曰論語曰子游為武城宰聞絃歌之/聲説苑應侯曰今日之琴一何悲也)¶
(銑曰言樓上有絃歌亡國之音一何悲也/謂不用賢近不肖而國將危亡故悲之也)誰能為此曲¶
<pb:KR4h0003_SBCK_029-4a>¶
無乃杞梁妻(善曰琴操曰杞梁妻嘆者齊邑杞梁殖之/妻所作也殖死妻嘆曰上則無父中則無)¶
(濟曰既不用直臣之諫誰能為此曲賢臣/夫下則無子將何以立吾節亦死而已援琴而鼔之曲終遂/自投淄水而死)¶
(乃如杞梁妻之惋/歎矣餘同善注)清商隨風發中曲正徘徊(善曰宋/玉長笛)¶
(賦曰吟清商追流徵/翰曰清商秋聲也秋物/皆衰以比君徳衰隨此風起徘徊志不安也)一彈再三¶
歎慷慨有餘哀(善曰說文曰歎太息也又曰/慷慨壯士不得志於心也)不惜歌¶
者苦但傷知音稀(向曰不惜歌者/善曰賈逵國語注曰惜痛也孔安國/論語注曰稀少也)¶
(苦謂臣不惜忠諫之/苦但傷君王不知也)願為雙鳴鶴(五臣作/鴻鵠)奮翅起¶
高飛(善曰楚辭曰將奮翼兮高飛廣雅曰高逺也/良曰/君既不用計不聴言不忍見此危亡願為此鳥高飛)¶
(於四/海也)¶
涉江采芙蓉蘭澤多芳草采之欲遺誰所思在¶
<pb:KR4h0003_SBCK_029-4b>¶
逺道(善曰楚辭曰折芳馨兮遺所思/翰曰此詩懷友之/意也芙蓉芳草以為香美比徳君子也故將為辭贈)¶
(逺之美/意也)還顧望舊鄉長路漫浩浩同心而離居¶
憂傷以終老(善曰鄭𤣥毛詩箋曰迴首曰顧周易曰二人/同心楚辭曰將以遺兮離居毛詩曰假寐永)¶
(歎維憂用老/向曰同心謂/友人也憂能傷人故可老矣)¶
明月皎夜光促織鳴東壁(善曰春秋考異郵曰立秋/趣織鳴宋均曰趣織蟋蟀)¶
(也立秋女功急故趣之禮記曰季夏蟋蟀居壁/濟曰此詩/刺友朋貴而易情也述時而後發其志促織蟲名言鳴東壁)¶
(者隨其/時所述)玉衡指孟冬衆星何歴歴(善曰春秋運斗樞曰/北斗七星第五曰玉)¶
(衡淮南子曰孟秋之月招搖指申然上云促織下云秋蟬明/是漢之孟冬非夏之孟冬矣漢書曰高祖十月至灞上故以)¶
(翰曰玉衡斗柄也/十月為歲首漢之孟冬今之/七月矣)白露霑野草時節忽復¶
易秋蟬鳴樹間𤣥鳥逝安適(善曰禮記曰孟秋之月/白露降列子曰寒暑易)¶
<pb:KR4h0003_SBCK_029-5a>¶
(節禮記曰孟秋寒蟬鳴又曰仲秋之月𤣥鳥歸鄭𤣥曰𤣥鳥/鷰也謂去蟄也吕氏春秋曰國危甚矣若將安適高誘曰適)¶
(之也復云秋蟬𤣥鳥者此明實候故以夏正言之/銑曰上/言孟冬此述秋蟬者謂九月已入十月節氣也安何也言鷰)¶
(往何之怪歎節/氣速遷之意)昔我同門友高舉振六翮(善曰論語/曰有朋自)¶
(向曰同志曰友同門曰朋高舉謂登高位六翮/逺方來不亦樂乎韓詩外傳盖桑曰夫鴻鶴一舉千里所恃/者六翮耳)¶
(鳥羽之飛者言/其高舉如鳥也)不念攜手好棄我如遺跡(善曰毛詩/曰恵而好)¶
(翰曰不念攜手同游之好相棄如遺行足之/我攜手同車國語楚鬬且語其弟曰靈王不顧於民一國棄/之如遺迹焉)¶
(跡不迴/顧也)南箕北有斗牽牛不負軛(烏格反/善曰言/有名而無實也毛)¶
(良曰南箕星也雖名箕反不可得以簸揚/詩曰維南有箕不可以簸揚維北有斗不可以挹酒漿睆彼/牽牛不以服箱)¶
(也北斗星也雖名斗不可量用也牽牛星也雖名牛/不可以得負車軛亦如友朋雖貴而不施恵於我)良無¶
盤(五臣/作磐)石固虛名復何益(濟曰言其心不固/善曰良信也聲類曰盤大/石也)¶
<pb:KR4h0003_SBCK_029-5b>¶
(如磐石虚有朋友/之名復何益也)¶
冉冉孤生竹結根泰山阿(善曰竹結根於山阿喻婦/人託身於君子也風賦曰)¶
(縁太山之阿/翰曰冉冉漸生進皃此喻婦人貞潔如竹也/結根太山謂心託於夫如竹生於泰山之深也阿曲也泰山)¶
(衆山之尊夫者婦/之所尊故以喻之)與君為新婚兔(五臣/作菟)絲附女蘿¶
(善曰毛萇詩傳曰女蘿松蘿也毛詩草木疏曰今松蘿蔓松/而生而枝正青兔絲草蔓聨草上黄赤如金與松蘿殊異此)¶
(古今方俗名草不同然是異草故曰附也/濟/曰菟絲女蘿並草有蔓而密言結婚情如此)兔絲生有¶
時夫婦㑹有宜(善曰蒼頡篇曰/宜得其所也)千里逺結婚悠悠¶
隔山陂(善曰說文曰陂阪也/向曰此意/謂結婚之後夫將逺行陂水也)思君令人¶
老軒車來何遲(銑曰夫之車馬/來歸何遲也)傷彼蕙蘭花含英¶
揚光輝(翰曰蕙蘭香草也英潤色/也此婦人喻已盛顔之時)過時而不采將隨¶
<pb:KR4h0003_SBCK_029-6a>¶
秋草萎(善曰楚辭曰秋草榮其將實微霜下而夜殞/良/曰萎落也言蕙蘭過時不采乃隨秋草落矣喻夫)¶
(之不來亦恐如/此草之衰也)君亮執髙節賤妾亦何爲(善曰爾雅/曰亮信也)¶
(濟曰言君執貞髙之節其心不移則賤妾亦/何為愛也賤妾婦人之謙卑言此以傷時)¶
庭中(五臣/作前)有竒樹緑葉發華滋攀條折其榮將¶
以遺所思(善曰蔡質漢官典職曰宫中種嘉禾竒樹遺所/思涉江采芙蓉詩曰采之欲遺誰所思在逺道)¶
(楚辭曰折芳馨兮遺所思/翰曰此詩思友人/也美竒樹華滋思友人共賞故將以遺之也)馨香盈懷¶
袖路逺莫致之(善曰王逸楚辭注曰在衣曰懷毛詩曰/豈不爾思逺莫致之説文曰致送詣也)¶
(向曰思友人徳音如此物馨香滿/於懷袖而路逺莫能致相思之意)此物何足貴(善作/貢)但¶
感别經時(翰曰非貴此物但感别離而時物有改也/善曰賈逵國語注曰貢獻也物或為榮貢或作/貴)¶
迢迢牽牛星皎皎河漢女(善曰毛詩曰睆彼牽牛不/以服箱又曰維天有漢監)¶
<pb:KR4h0003_SBCK_029-6b>¶
(濟曰牽牛織女星夫婦道也常阻河漢不得相/亦有光跂彼織女終日七襄雖則七襄不成報章毛萇曰河/漢天河也)¶
(親此以夫喻君婦喻臣言臣有才能不得事君而為讒/邪所隔亦如織女阻其歡情也迢迢逺皃皎皎明皃)纖¶
纖擢素手札札弄機杼(銑/善曰韓詩曰纖纖女手可以縫/裳薛君曰纖纖女手之皃)¶
(曰纖纖擢素手喻有禮儀節度也札札弄/機杼喻進徳修業也擢舉也札札機杼声)終日不成章¶
泣涕零如雨(向曰終日不成章喻臣能進徳修業/善曰毛詩曰不成報章又曰瞻望弗及泣涕/如雨)¶
(有文章之學不為君所見知不用於時與不成何/異也泣涕謂悲王室微弱朝多邪臣恐國之亡也)河漢清¶
且淺相去復幾許盈盈一水間脉脉(莫白切五/臣作脈脈)不¶
得語(善曰爾雅曰脉相視也郭璞曰脉脉謂相視皃也/良曰河漢清且淺喻近也能相去幾何也盈盈端麗)¶
(皃脈脈自矜持皃喻端麗之女在一水之間而自矜/持不得交語亦猶才明之臣與君阻隔不得啓沃也)¶
迴車駕言邁悠悠涉長道(善曰毛詩曰駕言出遊又/曰悠悠南行順彼長道)¶
<pb:KR4h0003_SBCK_029-7a>¶
四顧何茫茫東風搖百草(善曰莊子曰方將四顧王/逸楚辭注曰茫茫草木彌)¶
(逺容皃盛也/濟曰茫/茫廣逺也東風春風也)所遇無故物焉得不速老(向/曰)¶
(言物皆去故而就新/人何得不速衰老)盛衰各有時立身苦不早(銑曰/恐盛)¶
(時將遷而立身不早/立身謂立功立事)人生非金石豈能長夀考奄忽¶
隨物化榮名以為寶(善曰韓子曰雖與金石相弊兼/天下未有日也化謂變化而死)¶
(翰曰奄忽疾也人非金石將疾隨萬物同/也不忍斥言其死故言隨物而化也莊子曰聖人之生也天/行其死也物化)¶
(為化烕矣將求榮名以為寶/貴揚名於後世亦為美也)¶
東城高且長逶迆自相屬(善曰城高且長故登之以/望也王逸楚辭注曰逶迆)¶
(長皃也/銑曰此詩刺小人在位擁蔽君明賢人不得進也/東春也所以養生萬物城可以居人比君也高且長喻君尊)¶
(也相屬徳/寛逺也)迴風動地起秋草萋已綠(向曰迴風長風/也風為號令也)¶
<pb:KR4h0003_SBCK_029-7b>¶
(地臣位也號令自臣而出故云迴風動地起/秋草既衰盛草綠謂政化改易疾也萋盛貌)四時更變¶
化歲暮一何速(善曰周易曰四時變化而能久成毛詩/曰歲聿云暮尸子曰人生也亦少矣而)¶
(歲往之亦速矣/翰曰此亦/寄情於政令數移之速也)晨風懷苦心蟋蟀傷局¶
促(善曰毛詩曰鴪彼晨風&KR0650;彼北林未見君子憂心欽欽蒼/頡篇曰懷抱也毛詩序曰蟋蟀刺晉僖公儉不中禮漢書)¶
(景帝曰局促效轅下駒/濟曰晨風鷹鷂屬志逐鳥也而賢/人懷苦心將欲逐小人如鷹之逐鳥也蟋蟀詩篇名也言君)¶
(局促不中禮不能去小/人使其蔽賢而不知之)蕩滌放情志何為自結束(良/曰)¶
(君當去讒佞行威恵是蕩滌情志也/左右置小人佞讒不止是自結束也)燕趙多佳人美者¶
顔如玉(翰曰佳人賢人也如玉謂/善曰燕趙二國名也楚辭曰聞佳人兮召予神女/賦曰苞温潤之玉顔)¶
(有美徳也所以言燕趙者非獨此二國有/賢蓋為其國出美女故託言之以隠文意)被服羅裳衣¶
當户理清曲(銑曰羅裳衣喻有禮儀也當/善曰如淳漢書注曰今樂家五日一習樂/爲理樂也)¶
<pb:KR4h0003_SBCK_029-8a>¶
(户謂志慕明也理/清曲謂脩學業也)音響一何悲絃急知柱促(向曰響/悲謂悲)¶
(君左右小人也絃急謂政令/急也知柱促恐君祚將促也)馳情整巾(善作/中)帶沈吟¶
聊躑躅(翰/善曰中帶中衣帶整帶將欲從之毛萇詩傳曰丹/朱中衣說文曰躑躅住足也躑躅與蹢躅同)¶
(曰整其衣冠將進用復懼邪臣所/中故復沈吟也躑躅行不進皃)思為雙飛鷰銜泥¶
巢君屋(良曰燕馴善之鳥故/人臣自比碩得親君)¶
驅車上東門遙望郭北墓(善曰阮嗣宗詠懷詩曰步/出上東門河南郡圖經曰)¶
(濟曰上東門東都門名/東有三門最北頭曰上東門應劭風俗通曰葬於郭/北北首求諸幽之道也)白楊¶
何蕭蕭松栢夾廣路下有陳死人杳杳即長暮¶
(善曰白虎通曰庶人無墳樹以楊栁楚辭曰風䬃䬃兮木蕭/蕭仲長子昌言曰古之葬者松柏梧桐以識其墳也莊子曰)¶
(向曰杳杳幽暗也即就也長暮謂/人而無人道是之謂陳人也郭象曰陳久也楚辭曰去白日/之昭昭襲長夜之悠悠)¶
<pb:KR4h0003_SBCK_029-8b>¶
(墓中長/暗也)潛寐(五臣作/寐濳)黄泉下千載永不寤(善曰服䖍/左氏傳注)¶
(銑曰寤覺也/曰天𤣥地黄泉在地中故/言黄泉)浩浩陰陽移年命如朝露¶
(翰曰浩浩流皃陰陽/善曰神農本草曰春夏為陽秋冬為陰莊子曰陰陽四時運/行漢書李陵謂蘇武曰人生如朝露)¶
(流轉人命如/朝露之易乾)人生忽如寄夀無金石固(善曰老萊子/曰人生於天)¶
(地之間寄也寄者固歸/良曰忽忽/不知所終皆如寄住於時固堅也)萬歲更相送聖賢¶
莫能度(濟曰萬歲謂自古也自古于今而生者送/死更遞爲之雖賢聖不能度越此分也)服食¶
求神仙多為藥所悞不如飲美酒被服紈與素¶
(善曰范子曰白紈素出齊/向曰/服藥失性反害生也紈羅素帛也)¶
去者日以(五臣/作已)疎來(善作/生)者日以(五臣/作已)親(善曰吕/氏春秋)¶
(曰死者彌久生者彌疎/翰曰去者謂死也來/者謂生也不見容皃故疎也歡愛終日故親也)出郭門¶
<pb:KR4h0003_SBCK_029-9a>¶
直視但見丘與墳(善曰白虎通曰葬於城郭/外何死生異别終始異居)古墓犂¶
為田松栢摧為薪(銑曰薪柴樵也謂/年代久逺無主矣)白楊多悲風¶
蕭蕭愁殺人思還故里閭欲歸道無因(善曰楚辭/曰哀江介)¶
(之悲風又曰秋風兮蕭蕭/翰曰/或曰人事迫窄或遭亂國故爾)¶
生年不滿百常懷千歲憂(善曰孫卿子曰人生無百/歲之夀而有千歲之信士)¶
(何也曰以夫千歲之法自持者是乃千歲之信士矣/向曰人生不滿百年而營千歲之計常以為憂也)晝短¶
苦夜長何不秉燭遊(五臣作游/良曰秉執也)為樂當及時何¶
能待來兹(濟曰來兹謂後期也/善曰吕氏春秋曰今兹美禾來兹美麥/髙誘曰兹年)愚者¶
愛惜費但為後世嗤(善曰説文曰嗤笑也/翰曰至愚/之人皆愛惜其財不為費用一朝)¶
(所㓕為後/世所笑)仙(善作/小)人王子喬難可與(五臣/作以)等期(善/曰)¶
<pb:KR4h0003_SBCK_029-9b>¶
(向曰難可與之同為不死也/列仙傳曰王子喬者太子晉也道人浮丘公接/以上嵩高山)¶
凜凜歲云暮螻(五臣/婁)蛄(孤)夕(作多)鳴悲(善曰說文曰/凜寒也毛詩)¶
(銑曰螻蛄寒吟蟲也此喻婦人思夫也/曰歲聿云暮方言曰南楚或謂螻蛄為螻廣雅曰螻/螻蛄也)涼風¶
率已厲游子寒無衣(善曰禮記曰孟秋之月涼風至杜/預左氏傳注曰厲猛也毛詩曰無)¶
(衣無褐何以卒歳/良曰厲嚴也)錦衾遺洛浦同袍與我違(善曰毛/詩曰角)¶
(枕粲兮錦衾爛兮又曰豈曰無衣與子同袍/濟曰遺與也/洛浦宓妃喻美人也同袍謂夫婦也言錦被贈與美人而同)¶
(袍之情與/我相違也)獨宿累長夜夢想見容輝良人惟古懽¶
(五臣/作歡)枉駕恵前綏(善曰良人念昔之懽愛故枉駕而迎/已恵以前綏欲令升車也故下云攜)¶
(翰曰婦人呼/手同車孟子曰齊人一妻一妾而處室者其良人出必厭酒/肉禮記曰壻出御婦車而壻授綏御輪三周)¶
(夫為良人尊之也惟思古舊恵授也獨宿累夜夢想見夫思/我舊歡初合之日也壻為婦駕車授綏故云恵前綏凡初婚)¶
<pb:KR4h0003_SBCK_029-10a>¶
(之禮壻御婦車而婦授綏與壻稱綏/而上同坐車中而御車綏絛繩也)願得常巧笑攜¶
手同車歸(向/善曰毛詩曰巧笑倩兮古詩曰不念攜手好毛/詩曰恵而好我攜手同車又曰攜手同歸)¶
(曰同車為御願得常愛巧笑/同車而歸婦人謂嫁曰歸)既來不須㬰又不處重¶
闈(善曰楚辭曰何須㬰而忘反/銑曰既夢中見與同車/不經須㬰之間乃去又不處重闈之中也闈閨門也)¶
亮無晨風翼焉能淩(五臣/作陵)風飛(善曰爾雅曰晨風/鸇也莊子曰鵲淩)¶
(風而起/良曰亮信也晨風鳥名飛疾也/信無此鳥疾翼何能陵風而飛以隨夫去)眄睞以適意¶
引領遙相睎(濟曰眄睞邪視也言邪視以寛/適其意引領逺相望也睎望也)徙倚懷¶
感傷垂涕霑雙扉(翰曰徙倚於門自懷傷感垂/涕涙以霑雙扉扉門扇也)¶
孟冬寒氣至北風何慘慄(力失反/善曰毛詩曰二/之日栗冽毛萇曰栗冽寒)¶
(氣也/良曰慘慄寒極/也此詩婦人思夫也)愁多知夜長仰觀衆星列(向/曰)¶
<pb:KR4h0003_SBCK_029-10b>¶
(愁多不眠故知/夜長列羅列也)三五明月滿四五蟾(善作/詹)兔缺(善/曰)¶
(禮記曰地秉陰竅於山川播五行於四時和而后月生也是/以三五而盈四五而闕春秋元命苞曰月之為言闕也兩説)¶
(以詹諸與兔然詹與占同古字通/銑曰三五謂十五日也/四五謂二十日蟾兔月中精形至二十日缺此感時月屢改)¶
(行人不至喻/人盛衰不常)客從逺方來遺我一書札(銑曰札/善曰説文曰札/牒也)¶
(筆也謂/書也)上言長相思下言久離别(翰曰上謂書初/首下謂書末後)置¶
書懷袖中三歲字不滅(善曰韓詩外傳曰趙簡子少子/名無恤簡子自為書牘使誦之)¶
(向曰言置於懷袖久而不滅敬重之至/居三年簡子坐青臺之上問書所在無恤出其書於左/袂令誦習焉)一心¶
抱區區懼君不識察(銑/善曰李陵與蘇武書曰區區之心/竊慕此爾廣雅曰區區愛也)¶
(曰識知也敬重之心常抱/區區懼夫之不知察也)¶
客從逺方來遺我一端綺(翰曰綺羅之類/善曰説文曰綺文繒/也)相¶
<pb:KR4h0003_SBCK_029-11a>¶
去萬餘里故人心尚爾(良曰/善曰鄭𤣥毛詩箋曰尚猶也/字書曰爾詞之終也)¶
(相與雖逺故/心尚爾然也)文綵雙鴛鴦裁為合歡被(濟曰綺上文/綵為鴛鴦文)¶
(合歡被以取/同歡之意)著以長相思緣以結不解(善曰鄭𤣥儀/禮注曰著謂)¶
(充之以絮也著張慮切鄭𤣥禮記注曰縁飾邊也縁以絹切/翰曰言被中著緜謂長相思緜緜之意縁被四邊綴以絲縷)¶
(結而不/解之意)以膠投漆中誰能别離此(善曰韓詩外傳子/夏曰實之與實如)¶
(膠與漆君子不可不留意也/向曰以膠和漆堅而不别也)¶
明月何皎皎照我羅牀帷(善曰毛詩曰月出皎兮/銑曰羅綺為帷故曰羅牀)¶
(善曰毛詩曰耿耿不寐/帷)憂愁不能寐攬衣起徘徊(濟曰徘徊緩步於月庭)¶
(善曰毛詩曰言旋言歸/也)客行雖云樂不如早旋歸(翰曰夫之客行雖以自)¶
(樂不如早歸/以解我愁)出户獨彷徨愁思當告誰(善曰毛詩序/曰彷徨不忍)¶
<pb:KR4h0003_SBCK_029-11b>¶
(去/良曰彷徨行/廻旋心不安皃)引領還入房淚下(五臣作/下淚)霑裳衣¶
(善曰左氏傳穆叔謂晉侯/曰引領西望曰庶幾乎)¶
　　與蘇武詩三首(五言)¶
　　　李少卿(翰曰漢書云李/善曰漢書曰陵少時為侍中建章監降/匈奴為右校王病死)¶
(陵字少卿隴西成紀人善射愛人謙讓下士/甚得名譽為騎都尉與蘇武善武將使匈奴)¶
(故贈此詩五言/詩自陵始也)¶
良時不再至離别在須㬰(善曰論語摘輔像䜟曰時/不再及宋均曰及亦至也)¶
(古詩曰既來不須臾楚/辭曰何須㬰而忘反)屏營衢路側執手野踟蹶¶
(翰曰屏營志恐懼也/善曰國語申胥曰昔楚靈王獨行屏營毛詩曰執/子之手又曰搔首踟蹰)仰視浮¶
雲馳奄忽互相踰風波一失所各在天一隅(善/曰)¶
<pb:KR4h0003_SBCK_029-12a>¶
(向曰踰過也言人之蘺别/言浮雲之馳奄忽相踰飄颻不定逮乎因風波蕩各在天之/一隅以喻人之客遊飛薄亦爾)¶
(亦如浮雲飛馳風波失所各/在天之一角相去彌逺也)長當從此别且復立斯¶
須(銑曰陵言此别當久且復立斯須之間以叙/善曰禮記君子曰禮樂不可斯須去身鄭玄曰斯須猶/湏㬰也)¶
(言/也)欲因晨風發送子以賤軀(善曰晨風早風言欲因/風發而已乘之以送子)¶
(也楚辭曰乘回風兮逺遊/良曰陵自/言欲以賤身乘晨風以送子謂武也)¶
嘉㑹難再遇三載為千秋(善曰琴操曰鄒虞者邵國/之女所作也古者役不踰)¶
(時不失嘉㑹/濟曰言一日/不見如三秋此積數言之)臨河濯長纓念子(五臣/作别)悵¶
悠悠(向曰纓衣領也濯之者自絜/善曰夫冠纓仕子之所服濯之以逺遊今因逺遊而/感逝川故增别念也)¶
(之意悠/悠逺貌)逺望悲風至對酒不能酬(銑曰酬/謂酬酢)行人¶
懷往路何以慰我愁獨有盈觴酒與子結綢繆¶
<pb:KR4h0003_SBCK_029-12b>¶
(翰曰言行人志急於往路何以相慰乃樽酒相/善曰毛萇詩傳曰懷思也毛詩曰綢繆束薪毛萇曰綢繆纏/緜之貌也)¶
(與結綢繆/之密情也)¶
攜手上河梁游子暮何之(良曰河/善曰楚辭曰浮雲兮容與/導予兮何之也)¶
(梁橋也假問游子日/云暮矣將何之也)徘徊蹊路側悢悢(五臣作/恨恨)不能¶
辭(善曰廣雅曰悢悢恨也/向曰蹊/道也恨恨相戀之情不能為别)行人難久留各¶
言長相思(銑曰各相戒/以相思之意)安知非日月&KR0076;望自有時¶
(善曰劉熙釋名曰&KR0076;月半之名也其形一旁曲一旁直若張/弓弛&KR0076;也望月滿之名也月大十六日月小十五日日在東)¶
(月在西遙相望也/翰曰我心相/思如日月當有&KR0076;望無極時也)努力崇明徳皓首以¶
為期(善曰周易曰利用安身以崇徳也毛萇詩傳曰崇終/也尚書曰先王既勤用明徳聲類曰顥白首貌也皓)¶
(與顥古字通/銑曰陵戒武當/崇明友朋之情白首為期也)¶
<pb:KR4h0003_SBCK_029-13a>¶
　　詩四首(五言)¶
　　　蘇子卿(銑曰漢書云蘇武字/善曰武為移中監使匈奴十九年歸拜/為典属國病卒)¶
(子卿京兆人此/詩别從弟晜)¶
骨肉縁枝葉結交亦相因(善曰骨肉謂兄弟也漢書/帝謂燕王旦曰今王骨肉)¶
(至親古詩曰結交莫羞貧/良/曰結交為友情亦相親因親也)四海皆兄弟誰為行路¶
人(善曰論語子夏謂司馬牛曰四海之内皆爲兄弟也君子/何患乎無兄弟家語曰子游見行路之人云魯司鐸火也)¶
(濟曰天下四海道合即親/誰為行路之人相疎者)況我連枝樹與子同一身¶
(向曰兄弟如木/連枝而同本)昔為鴛與鴦今為參與辰(善曰毛/詩曰鴛)¶
(鴦于飛畢之羅之鄭𤣥曰言其止則相偶飛則為變尚書大/傳曰書之論事離離若參辰之錯行法言曰吾不睹參辰之)¶
(相比也宋哀曰辰龍星也參虎星也我不見龍虎俱見/翰/曰鴛鴦匹鳥常不相離故云昔之也參辰二星常出没不相)¶
<pb:KR4h0003_SBCK_029-13b>¶
(見故今將别/亦如此星)昔者常相近邈若胡與秦(善曰淮南子/曰肝膽胡越)¶
(銑曰邈逺也胡秦相去逺也/許慎曰胡在北方越居南方然胡秦之義/猶相越也)惟念當離别¶
思情日以(五臣/作已)新(良曰念離别之後相/思之情日日新也)鹿鳴思野草¶
可以喻嘉賓(向曰鹿鳴詩篇名食野草/善曰毛詩曰呦呦鹿鳴食野之苹我有嘉/賓鼔瑟吹笙)¶
(以喻㑹/嘉賓)我有一罇酒欲以贈逺人(翰曰逺人/即此行人)願¶
子留斟酌叙此平生親(濟曰願行子少留與/斟酌以敘離意也)¶
黄鵠一逺别千里顧徘徊(善曰韓詩外傳曰田饒謂/魯哀公曰夫黄鵠一舉千)¶
(里/翰曰以人喻黄鵠言鳥飛高/逺也徘徊不進皃言顧之未去)胡馬失其羣思心¶
常依依(善曰古詩曰胡馬依北風依依思戀之皃也/向/曰胡馬失羣恒思北風依依言人之離别亦如之)¶
何況雙飛龍羽翼臨當乖(善曰雙龍喻已及朋友也/銑曰言鳥尚如此何況我)¶
<pb:KR4h0003_SBCK_029-14a>¶
(之羽翼臨當乖别/之情也龍美喻也)幸有絃歌曲可以喻中懷請為¶
游子吟泠泠一何悲(善曰琴操曰楚引者楚游子龍丘/高出游三年思歸故鄉望楚而長)¶
(歎故曰楚引蒼頡篇曰吟歎也/向曰絃歌可以散/憂故以喻釋離懷言請為吟之泠泠然一何悲也)絲竹¶
厲清聲(五臣/作音)慷慨有餘哀(善曰禮記曰絲竹樂之器/也王逸楚辭注曰厲烈也)¶
(謂清烈也古詩曰慷慨有餘哀/良曰厲作也餘哀言哀多也)長歌正激烈中心愴¶
以摧(濟曰激烈/聲高也)欲展清商曲念子不能歸(善曰古/詩曰清)¶
(商隨風發宋玉長笛賦曰吟清商追流徴/翰曰展申也清/商曲謂秋声而多悲也故云欲申此曲恐更思念不能歸也)¶
俛仰内傷心淚下不可揮(善曰爾雅曰揮竭也郭璞/曰揮振去水亦為竭莊子)¶
(銑曰言淚多揮之不禁也/曰俛仰之間家語曰公父文伯卒敬姜曰二/三子無揮涕也)願為雙黄¶
鵠送子俱逺飛¶
<pb:KR4h0003_SBCK_029-14b>¶
結髪為夫妻恩愛兩不疑歡娯在今夕嬿婉及¶
良時(善曰結髪始成人也謂男年二十女年十五時取笄/冠為義也漢書李廣曰結髪而與匈奴戰也孟子曰)¶
(霸者之民驩虞如也毛詩曰今夕何夕又曰嬿婉之永/向曰此詩意者武將使匈奴之時留别妻也嬿婉歡好皃)征¶
夫懷徃路起視夜何其(善曰毛詩曰駪駪征夫又曰/夜如何其夜未央毛萇曰其)¶
(辭也/良曰武自云懷徃/路起視夜之早晩何如也)參辰皆已沒去去從此辭¶
(善曰參辰已/沒言將曉也)行役在戰場相見未有期(善曰毛詩曰/嗟余子行役)¶
(戰國策曰綴甲勵/兵效勝於戰場)握手一長歎淚為生别滋(善曰史/記繆賢)¶
(翰曰言以淚為生别之後益相思也滋益也/曰燕王私握臣手古詩曰與君生别離楚辭曰悲莫悲&KR0006;/生别離)努¶
力愛春花莫忘歡樂時(善曰春華喻少時也/濟曰/武勗其妻善愛儀容莫忘平)¶
(生歡樂/之時)生當復來歸死當長相思(銑曰此言入於/匈奴死生未知)¶
<pb:KR4h0003_SBCK_029-15a>¶
燭燭晨明月馥馥我蘭芳(善曰蒼頡篇曰燭照也韓/詩曰馥芬孝祀薛君曰馥)¶
(香貌也/向曰此詩贈别友人也燭燭月/光也謂平曉之際月猶在馥馥香氣也)芬(五臣/作芳)馨良¶
夜發隨風聞我堂(濟曰蘭芳之香隨風/善曰秋月既明秋蘭又馥遊子感時/彌憎戀本也)¶
(而至於/堂中)征夫懷逺路游子戀故鄉(翰/善曰漢書高祖曰/遊子悲故鄉)¶
(曰見明月與蘭芳征/夫游子感於時物)寒冬十二月晨起踐嚴(五臣/作凝)¶
霜(善曰漢書武帝太初元年改從夏正此或/改正之後也楚辭曰冬又申之以嚴霜)俯觀江漢¶
流仰視浮雲翔良友逺離别各在天一方(善曰江/漢流不)¶
(翰曰江漢流浮雲翔皆喻客游不止/息浮雲去靡依以喻良友各在一方播遷而無所託楚辭/曰仰浮雲而永歎)山¶
海隔(五臣作/隔海)中州相去悠且長(銑曰中州/善曰楚辭曰蹇誰留/兮中州)¶
(帝都也/悠逺也)嘉㑹難兩遇歡樂殊未央願君崇令徳¶
<pb:KR4h0003_SBCK_029-15b>¶
隨時愛景光(善曰李少卿與蘇武詩曰嘉㑹難再遇琴/操曰鄒虞者邵國之女所作也古者役不)¶
(良曰兩/踰時不失嘉㑹古詩曰令徳唱髙言左傳宋穆公曰光昭先/君之令德景光即光景也楚辭曰借光景以往來)¶
(遇再遇也此戒友人言嘉㑹難以再遇歡樂之亊殊不可/止願君崇令徳之美隨其時物當愛光景勿以我為憂也)¶
　　四愁詩四首(七言/并序)¶
　　　張平子¶
張衡不樂久處機密(翰曰時為太史令主/天文𤣥象故稱機密)陽嘉中¶
出為河間相(善曰范曄後漢書順帝紀曰改永建七爲/爲陽嘉元年改陽嘉五年爲永和元年又)¶
(向曰陽嘉元年出為河/曰順帝&KR0004;衡復爲太史今陽嘉元年造候風地動儀永和&KR0004;/岀爲河間相而此云陽嘉中誤也)¶
(間王相河間/王和帝子)時國王驕奢不遵法度(善曰范&KR0110;後漢/書曰和帝申貴)¶
(人生河間孝王間立四十二年順帝永建六年薨子/惠王政嗣傲很不奉法憲然考其年月此是惠王也)又多¶
<pb:KR4h0003_SBCK_029-16a>¶
豪右并兼之家(善曰漢書曰魏郡豪右李竟文類曰有/權勢豪右大家也漢書曰禁兼并之塗)¶
(李竒曰謂大家役小民富者兼役貧民也/濟曰豪謂/富家也右謂權勢交者富者取利於貧人曰并兼也)衡¶
下車治威嚴能内察屬縣(善曰漢書曰班伯為定襄/太守其下車作威吏民竦)¶
(息/向曰下車謂始至之時衡/政理威嚴内明屬縣也察明也)姦猾(五臣作/姧猾)行巧劫皆¶
密知名(銑曰猾亂也行巧詐/之人皆自知其名)下吏收捕盡服擒(向/曰)¶
(下命於獄吏使收取之/盡服其罪皆為擒繫)諸豪俠游客悉惶懼逃出境¶
(銑曰出河/間境也)郡中大治爭訟息獄無繫囚時天下漸¶
弊(良曰謂政教衰禮義薄/小人在位君子在野)鬱鬱不得志(善曰楚辭曰/心鬱鬱之憂)¶
(思獨永歎而增傷鄭玄考/工記注曰鬱不舒散也)為四愁詩(五臣有/依字)屈原以¶
美人為君子以珍寶為仁義以水深雪雰為小¶
<pb:KR4h0003_SBCK_029-16b>¶
人(濟曰雰/氣也)思以道術相報貽於時君(良曰貽/遺也)而懼¶
讒邪不得以通(銑曰懼不得/通此意也)其辭曰¶
一思曰(翰曰題首爲愁而此爲/思者愁出於思故也)我所思兮在太山¶
欲往從之梁父(善曰言王者有徳功成則東封太/甫)艱(山故思之太山以喻時君梁父以)¶
(喻小人也漢書曰有太山郡又武帝登封太山之梁父/良/曰太山東岳也願輔佐君主致於有徳而為小人讒邪之所)¶
(阻難也梁父太/山下小山名)側身東望涕霑翰(平/善曰楚辭曰願/側身而無所韋昭漢)¶
(書注曰翰筆也/濟曰意愁王室志所不安/故側身而望也翰衣襟也言如鳥之有羽翰)美人贈我¶
金錯刀何以報之英瓊瑤(善曰漢書曰王莽鑄大錢/又造錯刀以金錯其文續)¶
(漢書曰佩刀諸侯王黄金錯環謝承後漢書曰詔賜應奉金/錯把刀毛詩曰投我以木桃報之以瓊瑤又曰尚之以瓊英)¶
(乎而/向曰美人君也古者諸侯王佩刀以金錯鏤其環英/瓊瑤美玉也喻君榮我以爵禄願報以仁義之道以成君徳)¶
<pb:KR4h0003_SBCK_029-17a>¶
(也下文類此者/以此意推之)路逺莫致倚逍遙何為懷憂心煩¶
勞(善曰古詩曰路逺莫致之/翰曰小人在位必不容賢/者所入讒邪執權忠臣莫致故雖欲報君以仁義讒邪)¶
(所疾如路逺不可致也倚立而逍遙不得志也/煩勞謂憂王室也但以此意下文皆可知也)¶
二思曰我所思兮在桂林欲往從之湘水深(善曰/漢書)¶
(銑曰桂林南郡/曰鬱林郡故秦桂林郡海南經曰桂林八樹在番禺東又曰/湘水出零陵舜死蒼梧葬九疑故思明君)¶
(舜所游也托思明君矣/湘水江名深不可涉)側身南望涕霑襟(善曰楚辭曰/泣歔欷而沾)¶
(五臣/襟)美人贈我金(作琴)琅玕何以報之雙玉盤(善/曰)¶
(良曰琴雅器也以/尚書禹貢曰厥貢惟球琳琅玕古詩曰委身玉盤中歴年兾/見食應劭漢官儀曰封禪壇有白玉盤)¶
(美玉飾之琅玕美玉也玉盤美/器可以致食言雙者美其偶)路逺莫致倚惆悵(平)¶
何為懷憂心煩傷(善曰楚辭曰惆/悵兮而私自憐)¶
<pb:KR4h0003_SBCK_029-17b>¶
三思曰我所思兮在漢陽欲往從之隴阪長(善/曰)¶
(濟曰漢陽岐西也謂/漢書曰天水郡明帝改曰漢陽應劭曰天水有大坂名曰隴/阪秦州記曰隴坂九曲不知高幾里)¶
(西伯行化之所故思之岐/西有隴阪言長不可行也)側身西望涕霑裳(善曰古長/歌行曰泣)¶
(涕忽/沾裳)美人贈我貂襜(昌/詹)褕(逾)何以報之明月珠¶
(向曰襜褕衣服/善曰蔡雍獨斷曰侍中中常侍加貂蟬說文曰直裾謂之襜/褕淮南子曰隋侯之珠高誘曰明月珠也)¶
(之/飾)路逺莫致倚踟蹰何為懷憂心煩紆(善曰楚辭/曰志紆鬱)¶
(其難釋王逸曰紆屈也/翰曰/踟蹰行而不進也煩紆思亂也)¶
四思曰我所思兮在鴈門欲往從之雪紛紛(善/曰)¶
(漢書有鴈門郡楚辭曰雪紛紛而薄木/翰曰鴈門/郡名在北帝顓頊之位也北方多雪紛紛雨雪貌)側身¶
北望涕霑巾(善曰說文/田佩巾也)美人贈我錦繡段何以¶
<pb:KR4h0003_SBCK_029-18a>¶
報之青玉案(善曰錦繡有五采成文章玉案君所憑倚/喻大臣亦為天子所恃禮記曰春服青玉)¶
(良曰玉案美器可以致食/楚漢春秋淮陰侯曰臣去項歸漢漢王賜/臣玉案之食)路逺莫致倚¶
增歎何為懷憂心煩惋(銑曰惋怨也/善曰楚辭曰吒增歎&KR0006;/如雷)¶
　　雜詩(五言/善曰雜者不拘流/例遇物即言故云雜也)¶
　　　王仲宣(翰曰興致不一故云/雜詩此意思友人)¶
日暮游西園冀寫(五臣作/寫我)憂思情(向曰西園鄴/都之西園)曲¶
池揚素波列樹敷丹榮(善曰楚辝曰坐堂伏檻臨曲/池列女傳津吏女歌曰水揚)¶
(波兮杳冥冥/銑曰列/行敷布也丹榮花也)上有特栖鳥懷春向我鳴(善/曰)¶
(毛詩曰有女懷春/良曰特孤也/懷春謂盛春而思儔侣喻人亦然)褰袵(五臣/作衽)欲從之路¶
險不得征(善曰説文曰袵衣衿也袊音今/濟曰褰舉也/衽衣襟也言欲舉衣襟以取此鳥鳥飛高逺路)¶
<pb:KR4h0003_SBCK_029-18b>¶
(乃懸險不可行之喻思友/人遭遇亂代故不得行也)徘徊不能去佇立望爾形¶
風飈(五臣/作飄)揚塵起白日忽已冥(善曰毛詩曰瞻望弗/及佇立以泣鄭𤣥毛)¶
(詩箋曰冥夜也/向曰飄舉也風/起舉揚塵埃喻兵戈暴起冥暮也)迴身入空房託夢通¶
精誠人欲天不違何懼不合并(善曰幽通賦曰精誠/發於宵寐尚書曰人)¶
(之所欲天必從之/翰曰何懼/不逢聖君合并其道以忠事之)¶
　　雜詩(五言)¶
　　　劉公幹¶
職事煩(善作/相)填委文墨紛消散(善曰漢書功臣皆/曰蕭何徒恃文墨)¶
(顧居臣上/銑曰言事煩填積於目前也文/墨謂案牘紛亂而多或見消散謂疏理也)馳翰未暇¶
食日&KR0628;不知晏(善曰王僧達荅顔延年詩曰翰墨久謠/吟歸田賦曰揮翰墨以奮藻尚書曰自)¶
<pb:KR4h0003_SBCK_029-19a>¶
(朝至于日中&KR0628;不遑暇食/向曰馳翰謂走筆晏息也)沈迷簿領書回回自昏亂¶
(良曰事繁/善曰簿領謂文簿而記錄之史記曰問上林尉諸禽獸簿司/馬彪莊子注曰領錄也楚辭曰腸回回兮盤紆)¶
(令人沈迷昏亂簿領書/謂文書也回回心亂貌)釋此出西城登高且游觀(翰/曰)¶
(去此煩亂出/為游望也)方塘含白水中有鳧與鴈(善曰楚辭曰/乗白水而高)¶
(騖毛詩曰弋鳧與鴈/濟曰/塘池也鳧鴈皆水中游鳥)安得肅肅羽從爾浮(五/臣)¶
(作爾/從游)波瀾(去聲協韻/善曰毛詩曰鴻鴈于飛肅肅其羽/銑曰肅肅飛貌言厭煩亂願得羽翼與此鳥)¶
(同游波瀾中/以為樂也)¶
　　雜詩二首(五言/善曰集云枹中/作下篇云於黎陽作)¶
　　　魏文帝(濟曰此詩帝未即位/尚為漢行征伐也)¶
漫漫秋夜長烈烈北風涼(善曰楚辭曰終長夜之曼/曼毛詩曰冬日烈烈又曰)¶
<pb:KR4h0003_SBCK_029-19b>¶
(北風/其涼)展轉不能寐披衣起彷徨(善曰毛詩曰展轉不/寐古詩曰出户獨彷)¶
(徨毛詩序曰彷徨不忍去/良曰展轉/卧不安貌嗟時亂有志於天下故也)彷徨忽已久白¶
露霑我裳(善曰古詩曰白露霑野草禮記曰孟秋之/月白露降說苑曰孺子不覺露之霑裳)俯¶
視清水波仰㸔明月光天漢迴西流三五正從¶
横(向曰天漢河也/善曰河圖括地象曰河精上為天漢毛詩曰嘒彼小星三/五在東毛萇曰三心五噣四時更見也)¶
(詩云嘒彼小星喻小人/在朝也從横言多也)草蟲鳴何悲孤鴈獨南翔(善/曰)¶
(毛詩曰喓喓草蟲趯趯阜螽毛萇曰/草蟲常羊也楚辭曰鴈雍雍而南遊)鬱鬱多悲(五臣/作愁)¶
思緜緜思故鄉(善曰古詩曰緜絲思逺道/良曰感時物思故鄉也)願飛安¶
得翼欲濟河無梁(善曰葛龔與梁相張府君牋曰悠悠/夢想願飛無翼楚辭曰江河廣而無)¶
(梁/濟曰願飛思歸速也欲濟/無梁謂志欲濟時而無人共也)向風長歎息斷絶我中¶
<pb:KR4h0003_SBCK_029-20a>¶
腸(翰曰向北而思歸也/善曰楚辭曰向長風而舒/情)¶
西北有浮雲亭亭如車蓋(善曰亭亭迴逺無依之皃/也易通卦驗曰太陽雲出)¶
(張如車蓋/翰曰此意為漢征吳之時西/北浮雲自喻也亭亭髙貌車蓋言雲似也)惜哉時不遇¶
適與飄風㑹(善曰何休公羊傳注曰適遇也/向曰/不遇平時征伐不止如雲與風相㑹)吹¶
我東南行行(善作/南)行至呉㑹(善曰當時實至廣陵未至/呉㑹今言至者據已入其)¶
(地也/銑曰雲隨風去/至於呉㑹謂伐呉也)呉㑹非我鄉安能久留滯棄¶
置勿復陳客子常畏人(善曰楚辭曰然輡軻而留滯/向曰棄置伐呉之役勿復陳)¶
(説意思歸也畏人/謂呉兵彊而退也)¶
　　朔風詩(四言)¶
　　　曹子建(翰曰時為東阿王在藩感北/風思歸故有此詩朔北也)¶
<pb:KR4h0003_SBCK_029-20b>¶
仰彼朔風用懷魏都願騁代馬倐忽北徂(善曰韓/詩外傳)¶
(曰詩云代馬依北風/良曰騁馳也代馬胡馬也倐忽疾也/徂往也言馳胡馬疾行而北往也謂胡馬依北風與人同思)¶
(善曰毛萇詩傳曰南風謂之/也)凱風永至思彼蠻方(凱風禮記曰南方曰蠻毛詩)¶
(曰用逷蠻方/濟曰東阿在魏南故自比於蠻/方在藩感北風懷魏也在魏見南風思藩也)願隨越鳥¶
飜飛南翔(善曰古詩曰越鳥巢南枝/銑曰越鳥思南越故也)四氣代謝懸景¶
運周(翰曰四時代去日行已周/善曰爾雅曰四氣和謂之玉燭淮南子曰二者代謝/舛馳周易曰懸象著明)¶
(謂終一歳也謝去/懸景日也運行也)别如俯仰脱若三秋(善曰毛詩曰/一日不見如)¶
(三秋兮/向曰别兄弟俯仰/之間忽如三秋也脱猶忽也)昔我初遷朱(五臣/作未)華未¶
希(良曰初遷謂遷出藩時也/未華未希言未凋落也)今我旋止素雪云(善本/作雲)¶
飛(銑曰旋還止至也/善曰毛詩曰昔我往矣楊柳依依今我來思雨雪/霏霏希與稀同古字通也)俯降¶
<pb:KR4h0003_SBCK_029-21a>¶
<pb:KR4h0003_SBCK_029-22a>¶
(草可喻徳馨不歇也/桂樹冬榮志不移也)絃歌蕩思誰與銷憂(五臣/作愁)臨川¶
暮思何爲泛舟(善曰絃歌可以蕩滌悲思誰與共奏以/消憂也臨川日暮而又相思何爲汎舟)¶
(而不濟以相從乎國語曰秦汎舟小河/濟曰兄弟旣各分/别雖有絃歌可以蕩洗憂思誰與同之日暮臨川而增思何)¶
(以能爲泛舟/言不能也)豈無和樂游非我鄰(善曰言豈無和樂以/蕩思乎為遊非我鄰)¶
(故不奏也/銑曰絃歌豈無/和樂蓋為游非我鄉鄰也)誰忘泛舟愧無榜(班/孟)人¶
(翰曰誰忘此泛舟之樂/善曰豈忘汎舟以相從乎愧無榜人所以不濟也榜人喻良/朋也張揖漢書注云榜人船長也)¶
(今兄弟别離憂思之情不濟故/以榜人託詞榜人行舟人也)¶
　　雜詩六首(五言)¶
　　　曹子建(善曰此六篇並託喻傷政急朋友道絶賢/人為人竊勢别京已後在郢城忠鄉而作)¶
高臺多悲風朝日照北林(善曰新語曰高臺喻京師/悲風言教令朝日喻君之)¶
<pb:KR4h0003_SBCK_029-22b>¶
(明照北林言狹比喻小/人新序曰高堂百仞)之子在萬里江湖逈且深(善/曰)¶
(良曰此意思友人也之子友人也/江湖喻小人隔蔽毛詩曰之子于征爾雅曰/逈逺也)方舟安可¶
極離思故離任(向曰方猶行也/善曰爾雅曰大夫方舟郭璞曰併兩船也/毛萇詩傳曰極至也)¶
孤鴈飛南遊過庭長哀吟翹思慕逺人願欲託¶
遺音形影忽不見翩翩傷我心(善曰楚辭曰鴈雍雍/而南遊翹猶懸也)¶
(銑曰翹舉也見孤鴈南度過其庭而飛舉思慕逺人願託附/鴈之遺音傳示友人謂友人在南鴈飛既連形影忽復不見)¶
(乃傷/心也)¶
轉蓬離本根飄颻隨長風(善曰説苑曰魯哀公曰秋/蓬惡其本根美其枝葉秋)¶
(風一起根本拔矣/濟曰此/詩自喻遭邪譖逐出帝都也)何意迴(五臣/作迥)飈舉吹我¶
入雲中(向曰迥逺也我即比轉蓬也/善曰爾雅曰扶搖謂之猋飈與猋/同)高高上無¶
<pb:KR4h0003_SBCK_029-23a>¶
極天路安可(善作/何)窮(善曰吕氏春秋曰風乎其高無極/也仲長子昌言曰蕩蕩乎若昇天)¶
(路而不知其所登子若昇天路也翰/曰蓬隨風而上下不可窮極謂輕也)類此游客子捐軀¶
逺從戎(良曰蓬似客游逺從戎/事心之警亂不定也)毛褐不掩形薇藿¶
常不充(善曰淮南子曰布衣掩形鹿裘禦寒言貧人冬則/羊裘短褐不掩形也列女傳曾子謂黔婁妻曰先)¶
(翰曰毛皮裘也褐短衣也薇藿草菜之/生在時食不充虚衣不蓋形文子曰聖人食足以充虛接氣/衣足以蓋形禦寒)¶
(食也而此衣不掩覆我形此食不充飽我腹/謂情理廹窄如此也非植真然葢以刺時)去去莫復¶
道沈憂令人老(向曰去去莫復道言道/善曰宋玉笛賦曰武毅發沈憂古詩曰/思君令人老)¶
(之不益但憂/令人老而已)¶
西北有織婦綺縞何繽紛(銑曰綺縞素/善曰小雅曰繒之精者曰/縞古老切)¶
(帛之類繽/紛言亂多)明晨秉機杼日&KR0628;不成文(向/善曰言憂甚/而志亂)¶
<pb:KR4h0003_SBCK_029-23b>¶
(曰言愁思多亂故自晨朝執/其機杼至暮竟不成文章)太息終長夜悲嘯入青¶
雲(濟曰悲愁聲/哀故入青雲)妾身守空閨良人行從軍(善曰良人/謂夫也)¶
自期三年歸今已歴九春(善曰一歲三春故以三年/為九春言已過期也纂要)¶
(曰九十日/故九春)飛鳥繞樹翔噭噭(善曰楚辭曰/呌)鳴索羣(聲噭噭以寂)¶
(寥/翰曰噭噭鳴貌索求/也鳥且求羣而況於人乎)願為南流景馳光見我君¶
(銑曰南流景日也日光逺近皆同/人無不見故願託馳光見其夫也)¶
南國有佳人容華若桃李(善曰楚辭曰受命不遷生/南國謂江南也楚辭曰聞)¶
(佳人兮召予毛詩曰何彼穠矣華如桃李/翰曰以佳人喻賢人不見重於時也)朝游江北岸¶
夕宿瀟湘沚(向曰湘亦江水名/善作日夕宿湘沚/善曰毛萇詩/傳曰沚渚也)時俗薄¶
朱顔誰為發皓齒(銑曰朱顔皓齒/善曰楚辭曰容則秀雅穉朱顔又曰/美人皓齒嫮以姱)¶
<pb:KR4h0003_SBCK_029-24a>¶
(皆喻賢人美才也時俗既/薄之誰為相起發而用也)俛(五臣/作俯)仰歲將暮榮耀難¶
久恃(翰曰國不理多時故云將暮君之榮耀在/善曰詩曰歲聿云暮邊讓章華臺賦曰體迅輕鴻榮/耀春華)¶
(於用賢今既薄/而不用難久恃)¶
僕夫早嚴駕吾將逺行(五臣作/行逺)游逺游欲何之¶
呉國為我仇(善曰楚辭曰僕夫懷兮心悲又曰嚴車駕/兮出戲遊又曰願輕舉兮逺遊説苑楚王)¶
(謂淳于髠曰吾有仇在呉國子能為吾報之乎/銑曰僕夫御車人也早命嚴整其駕將伐呉也)將騁萬里¶
塗東路安足由(善曰廣雅曰由行也/向曰為國家者/當馳騁萬里之外以開土宇言呉亦安)¶
(足所由/於心)江介多悲風淮泗馳急流(善曰楚辭曰哀江介/之悲風孟子曰禹排)¶
(淮泗而注之江也/良/曰介間也淮泗二水名)願欲一輕濟惜哉無方舟閑¶
居非吾志甘心赴國憂(善曰漢書曰司馬相如稱閑/居范&KR0110;後漢書梁竦歎曰閑)¶
<pb:KR4h0003_SBCK_029-24b>¶
(居可以養志毛詩曰甘心首疾/濟曰若濟此水惜無行舟/喻心雖願為而不見下所以志不閑居者意常憂國而君不知)¶
飛觀百餘尺臨牖御(五臣/作仰)櫺軒(善曰古詩曰雙闕百/尺爾雅曰觀謂之闕)¶
(翰曰觀樓也仰憑倚也/御猶憑也説文曰櫺楯欄也韋昭漢書注/曰軒檻上板也)逺望周千里¶
朝夕見平原烈士多悲心小人媮(五臣/作偷)自閑(善/曰)¶
(風俗通曰烈士者有不易之分/良曰勇士見國未安/故多悲心小人狹志苟偷朝夕以自閑樂終無所成也)國¶
讎亮不塞甘心思喪元(向曰亮信塞滅/善曰塞謂杜絶也孟子曰勇士/不忘喪其元)¶
(元首也言國讎信今未烕/甘為喪亡之首以為國也)拊劒西南望思欲赴泰山¶
(銑曰太山東岳/善曰左氏傳曰子朱怒撫劒從之太山接呉之境西喻蜀責/躬詩曰願䝉矢石建旗東岳意與此同也)¶
(也主人䰟魄將為國申死力故赴之也/而言西南望者謂從呉望乃在西南也)絃急悲聲發聆¶
我慷慨言(善曰古詩曰音響何太悲絃急知柱促/濟曰/絃急以喻情切而聲悲發於此人當聴我此歎)¶
<pb:KR4h0003_SBCK_029-25a>¶
(言也聆/聴也)¶
　　情詩(五言)¶
　　　曹子建¶
微陰翳陽景清風飄我衣(善曰春秋説題辭曰陽精/為日楚辭曰陽杲杲兮失)¶
(光/翰曰陽景日也微陰翳日者佞臣蔽君明而敎令偪促/於下以多征役風為教令也衣者近人之體謂教令偪人也)¶
游魚濳綠水翔鳥薄天飛(向/善曰言得所也大戴禮曰/魚遊于水鳥飛于雲)¶
(曰此各/得其志)𦕈𦕈客行士遙役不得歸(善曰言不如魚鳥/也楚辭曰安眇眇)¶
(兮無所歸薄/良曰/言不如魚鳥之得志)始出嚴霜結今來白露晞(善/曰)¶
(楚辭曰冬又申之以嚴霜毛詩曰兼葭凄凄白露未晞/銑曰始出謂初出征時徭役久經歴時也晞乾也)游¶
子歎黍離處者歌式微(善曰毛詩曰彼黍離離彼梁/之苗行邁靡靡中心搖搖役)¶
<pb:KR4h0003_SBCK_029-25b>¶
(曰式微式微胡不歸/翰曰游子謂行役者/黍離詩閔宗周之衰也式微詩刺不歸也)慷慨對嘉¶
賓悽愴内傷悲(善曰毛詩曰我有嘉賓又曰我心傷悲/良曰嘉賓友人也言與友人慨歎相對)¶
(悲國/政也)¶
　　雜詩(四言)¶
　　　嵇叔夜¶
微風清扇雲氣四除(向曰扇動除/善曰漢書張竦為陳崇作奏曰日/不移晷霍然四除)¶
(去/也)皎皎亮月麗于高隅(銑曰/善曰古詩曰明月何皎皎周/禮曰城隅之制九雉)¶
(亮明隅/角也)興命公子攜手同車(翰曰起命/善曰毛詩曰恵而好我/攜手同車)¶
(公子將/同游也)龍驥翼翼揚鑣踟蹰(濟/善曰毛詩曰四牡翼翼/舞賦曰揚鑣飛沬)¶
(曰龍驥馬也翼翼飛也揚轡/踟蹰緩行也言疾緩自任也)肅肅宵征造我友廬(善/曰)¶
<pb:KR4h0003_SBCK_029-26a>¶
(毛詩曰肅肅宵征/良曰肅/肅静而獨行貌造至廬宅也)光燈吐輝(五臣/作曜)華幔長¶
舒(翰曰言𪧐友人之家/乃張燈帳也舒張也)鸞觴酌醴神鼎烹魚(善/曰)¶
(毛詩曰且以酌醴又曰誰能烹魚/銑曰鸞觴盃也刻爲鸞/鳥之文醴美酒也神鼎鐵器不汲自滿不炊自沸故曰神鼎)¶
(烹煑/也)絃超子野歎過緜駒(善曰杜預左氏傳注曰子/野師曠字也孟氏淳于髠)¶
(曰昔緜駒處髙唐而齊右善歌/翰曰絃琴歎歌也子/野古之善鼓琴者緜駒古之善歌者今並超而過之)流¶
詠太素俯讚𤣥虛(善曰列子曰太初形之始太素質之/始老子曰𤣥之又𤣥衆妙之門管子)¶
(銑曰太素𤣥虛皆自然也讚亦詠也/曰虛無形謂之道史記太史公曰老子所貴道虛無應/用變化無方)孰¶
克英賢與爾剖符(善曰言詠讚妙道遊心恬漠誰能以/英賢之徳與爾分符而仕乎班固漢)¶
(銑曰/書述曰漢興柔逺與爾剖符然文雖出彼而意微殊東觀漢/記韋彪上議曰二千石皆以選出京師剖符典千里)¶
(孰誰克能爾汝也剖符謂合契也言詠讚自/然誰能騁我英賢與汝俗士合契而為仕乎)¶
<pb:KR4h0003_SBCK_029-26b>¶
　　雜詩(五言)¶
　　　傅休奕(善曰臧榮緒晉書曰傅𤣥字休奕北地/人勤學善屬文州舉秀才稍遷至司隸)¶
(校尉卒/翰同善注)¶
志士惜日短愁人知夜長(善曰論語子曰志士仁人/無求生以害仁古詩曰愁)¶
(多知夜長仰觀衆星列/良曰進徳/修業故惜日短夜愁不寐故知夜長)攝衣步前庭仰觀¶
南鴈翔(善曰漢書沛公攝衣迎酈食其/濟曰夜攝去寢衣步於前庭)𤣥景隨形運¶
流響歸空房(向曰景影也謂鴈影映於月光而色𤣥也/影又隨其形而動鴈響逐風歸於空房謂)¶
(下文述清風與微/月故此先言之也)清風何飄颻微月出西方(善曰禮/記曰月)¶
(生於/西)繁星依(五臣作/衣去聲)青天列宿自成行(翰曰繁星/布於天如)¶
(人身著衣也喻邪佞小人也列/宿二十八宿也喻正位備員也)蟬鳴高樹間野鳥號¶
<pb:KR4h0003_SBCK_029-27a>¶
東廂(銑曰烏鵲之類皆曰野鳥驚於月光而/善曰古詩曰秋蟬鳴樹間王逸楚辭注曰牆序之東/爲東廂也)¶
(號吟也東廂/庭之東也)纖雲時髣髴渥露霑我裳(善曰曹植魏/徳論曰纖雲)¶
(銑曰纖輕也髣髴似有不分明貌渥/不形陽光赫戲劉楨詩曰皦月垂素光玄雲爲髣髴説苑曰/孺子不覺露之霑裳)¶
(濃/也)良時無停景北斗忽低昂(向曰時之不停夜忽已/久故北斗迴轉而低昻)¶
常恐寒節至凝氣結爲霜(翰曰上文所云繁/善曰曾子曰陰氣勝則凝/爲霜)¶
(星謂小人在位者多讒邪之道浸潤如渥露初/霑人衣也復恐讒積至甚如凝露之結爲霜)落葉隨¶
風摧一絶如流光(濟曰讒邪既成則身危也如霜露木/葉隨風而摧則身之滅絶如月光流)¶
(沒矣流光日也此/説夜故云月也)¶
　　雜詩(五言)¶
　　　張茂先¶
<pb:KR4h0003_SBCK_029-27b>¶
晷度隨天運四時互相承(良曰度/善曰說文曰晷景也孫卿/子曰四時代御)¶
(度數/也)東壁正昏中固(五臣/作涸)陰寒節升(善曰禮記仲/冬之月日昏)¶
(東壁中左氏傳申豐曰深山窮谷固陰沍寒/向曰東壁星名涸陰謂此時有堅冰也升進也)繁霜降¶
當夕悲風中夜興(善曰毛詩曰/正月繁霜)朱火青無光蘭膏¶
坐自凝(善曰古詩曰朱火然其中青煙颺其間楚辭曰蘭/膏明燭華容備王逸注曰以蘭香煉膏也無故自)¶
(凝曰坐/銑曰朱火燈也青無光謂寒/氣廹之也蘭炷也寒氣盛故燈夜凝也)重衾無暖氣挾¶
纊如懷冰(善曰左氏傳曰楚子圍蕭申公巫臣曰師人多/寒王巡三軍拊而勉之三軍之士皆如挾纊)¶
(濟曰衾被也/纊細緜也)伏枕終遙昔寤言莫予應(善曰韓詩曰/寤寐無為展)¶
(轉伏枕廣雅曰昔夜也毛詩曰獨寐寤言/翰曰遙長也寤言謂卧而語無人應我也)永思慮崇替¶
慨然獨撫膺(善曰楚辭曰永思兮内傷國語藍尹亹曰/君子獨居思前世之崇替列子曰撫膺而)¶
<pb:KR4h0003_SBCK_029-28a>¶
(恨/向曰長思人事慮興亡之理慨然/有歎而獨撫膺也崇興替廢膺胷也)¶
　　情詩二首(五言)¶
　　　張茂先¶
清風動帷簾晨月照(五臣/作燭)幽房(銑曰晨月謂夜將曉/時燭照也此二詩閨)¶
(情/也)佳人處遐逺蘭室無容光(善曰古詩曰盧家蘭室/桂為梁曹植離别詩曰)¶
(人逺精魂近寤寐夢容光/向曰佳/人謂夫也蘭香也無容光言寂然也)襟懷擁虛(善作/靈)景¶
輕衾覆空牀(善曰擁猶抱也/翰曰言襟懷之/中但抱虛影而輕被覆於空牀也)居歡¶
愒(五臣/作惜)夜促在慼(五臣/作戚)怨宵長(善曰一云居歡惜夜/促爾雅曰愒貪也苦)¶
(葢切/濟曰謂夫未行之時居歡愛之情懼其/夜促今在憂念怨此夜長惜懼戚憂宵夜也)拊(五臣/作撫)枕¶
獨嘯歎感慨心内傷¶
<pb:KR4h0003_SBCK_029-28b>¶
游目四野外逍遙獨延佇(善曰楚辭曰忽反顧以遊/目又曰結幽蘭而延佇)¶
(向曰逍遙緩/步皃佇立也)蘭蕙縁清渠繁華蔭綠渚(銑曰蘭蕙香/草縁清渠而)¶
(出繁華莖葉/蔭覆綠渚也)佳人不在兹取此欲誰與(翰曰夫行不/在今取賞蘭)¶
(蕙誰與/同之)巢居知風寒穴處識陰雨不曾逺别離¶
安知慕儔侣(善曰春秋漢含孳曰穴藏先知雨陰曀未/集魚已噞喁巢居之鳥先知風樹木搖鳥)¶
(向曰/已翔韓詩曰鸛鳴于垤婦歎于室薛君曰鸛水鳥巢居知風/穴處知雨天將雨而蟻出壅上鸛鳥見之長鳴而喜)¶
(巢居鳥也穴處蟲也言蟲鳥豫知風雨由其久處巢穴/習性所知喻人若不曾為逺别何知慕侣之憂甚邪)¶
　　園葵詩(五言)¶
　　　陸士衡(善曰晉書趙王倫篡位遷帝於金墉城/後諸王共誅倫復帝位齊王冏譖機為)¶
(翰曰葵之爲物傾心向陽/倫作禪文賴成都王頴救之免死故作此詩/以葵為喻謝頴)¶
<pb:KR4h0003_SBCK_029-29a>¶
(如臣事君以心敬/也故託之爲詩也)¶
種葵北園中葵生鬱萋萋(向曰鬱盛也/萋萋茂貌)朝榮東¶
北傾夕頴西南晞(善曰淮南子曰聖人之於道猶葵之/與日雖不與終始哉其鄉之誠也高)¶
(誘曰鄉仰也誠實也/銑曰葵性衛足朝日出則東/榮葉向東傾夕陽在西則傾心向日頴心晞日也)零露¶
垂鮮澤朗月耀其輝(善曰毛詩曰零露瀼瀼/良曰/零落也言露垂鮮澤以沐之月)¶
(舒光以照之葢喻/君之恩及臣也)時逝柔風戢歲暮商猋(五臣/作飇)飛¶
(濟曰逝往也柔風春風也戢藏也商飇秋風也/善曰管子曰東方曰春柔風甘雨乃至楚辭曰商風肅而/害之)曾¶
雲無温液嚴霜有凝威(善曰鄭𤣥毛詩箋曰曾重也/漢書曰孫寶曰當從天氣以)¶
(成嚴霜之威/向曰曾雲無温液謂重雲無/憂雨也此上四句皆喻在呉被破而來也)幸䝉高墉¶
徳𤣥景蔭素蕤(翰曰至晉蒙天子之德以/善曰爾雅曰牆謂之墉說文曰蕤草木/華盛貌也)¶
<pb:KR4h0003_SBCK_029-29b>¶
(禄我亦如髙牆玄隂之影庇蔭素蕤蕤/花墉牆也玄謂墉隂之色玄黑景影也)豐條並春盛落¶
葉後秋衰慶彼晚彫福忘此孤生悲(向曰言葵之/豐條並於春)¶
(盛之時落葉後於秋時而衰也心喜晚彫以為福/而且忘孤生之悲也謂從呉來至此孤宦故也)¶
　　思友人詩(五言)¶
　　　曹顔逺(善曰臧榮緒晉書云曹攄字顔逺譙國/人也篤志好學參南國中郎將遷高密)¶
(王左司馬流人王逌等侵掠城邑遇戰軍敗/死之攄與歐陽建俱以名稱相得故作此詩)¶
(思之也/良同善注)¶
密雲翳陽景霖潦淹(五臣/作浩)庭除(善曰周易曰密雲/不雨左氏傳曰凡)¶
(銑曰翳掩也陽景日也除階也/雨自三日以徃為霖説文曰潦雨水也又曰/除殿階也)嚴霜彫翠¶
草寒風振纖枯(善曰鄭𤣥禮記注曰振動也/良曰纖細也枯槁木也)凜凜天¶
<pb:KR4h0003_SBCK_029-30a>¶
氣清落落卉木疎(善曰古詩曰凜凜歲云暮杜篤首陽/山賦曰長松落落毛萇詩傳曰卉草)¶
(善曰毛詩曰蟋蟀在堂/也)感時歌蟋蟀思賢詠白駒(歲聿其暮又曰皎皎白)¶
(翰曰蟋蟀詩篇名感歲暮也/駒食我場苗縶之維之以永今朝毛萇曰賢者有乘白駒而/去鄭𤣥曰絆之繫之欲留也)¶
(白駒詩篇名/思賢人也)情隨𤣥陰滯心與迴飄(五臣/作飇)俱(濟曰情/隨𤣥陰)¶
(閉塞不通為懷人也與迴/風俱飛願逺去見友人也)思心何所懷懷我歐陽子¶
(向曰歐陽建也/善曰顔逺贈歐陽堅石詩曰嗟我良友惟彦/之選然此歐陽即堅石也)精義測神¶
奥清機發妙理(銑曰精爽之義/善曰周易曰精義入神以致用也廣雅/曰奥藏也機樞機也)¶
(若測鬼神之深奥文思/清機變動入妙理也)自我别旬朔微言絶于耳(善/曰)¶
(良曰十日為旬月/論語崇爵讖曰子夏共撰仲尼微言以當素王劉子駿書曰/犬子沒而微言絶禮記曰聲不絶于耳)¶
(初曰朔微妙之/言絶于我耳)褰裳不足難清陽未可俟(善曰詩曰/有美一人)¶
<pb:KR4h0003_SBCK_029-30b>¶
(清陽婉兮邂逅相遇適我願兮毛萇曰清陽眉目之間也/翰曰詩云子惠思我褰裳涉溱溱水也故此事不足爲難蓋)¶
(犮人眉目不可待/而見之俟待也)延首出階檐佇立增想似(善曰阮/瑀止欲)¶
(賦曰佇延首以極視兮意謂是而復非莊子徐無鬼曰夫越/之流人去國數日見其所知而喜去國旬月見所嘗見於國)¶
(向曰引領出望但益想其形似也階庭階也檐屋/中而喜及期年也見似人者而喜矣不亦去人滋久者思人/滋深乎)¶
(檐/也)¶
　　感舊詩(五言)¶
　　　曹顔逺(善曰此篇感故舊/相輕人情逐𫝑)¶
富貴他人合貧賤親戚離(濟曰富/善曰鶡冠子曰家富疎族/聚居貧兄弟離)¶
(貴者雖不肖人皆附之以有所請求故雖他人亦合也/貧賤者雖賢人皆恥之以無所窺望故雖親乃離也)㢘¶
藺門易軌田竇相奪移(善曰史記曰藺相如岀望見/廉頗相如引車避匿於是舍)¶
<pb:KR4h0003_SBCK_029-31a>¶
(人相與諫曰臣去親戚而事君者徒慕君之高義也今君與/㢘君同列㢘君宣惡言而君畏之匿恐懼殊甚且庸人尚羞)¶
(之況於將相乎臣等不肖請辭去漢書曰竇太后怒免丞相/竇嬰太尉田蚡嬰蚡以侯居家蚡雖不任職以太后故親幸)¶
(數言事多效士趨埶利者皆去嬰而歸蚡也/銑曰㢘頗失/權而門下賓客皆移於藺相如門後復位門客復來漢竇太)¶
(后兄丞相竇嬰勢歸於太尉田蚡蚡雖去職以太后故言/事多效人趨勢利者皆去嬰歸蚡也勢利相奪有如此者)晨¶
風集茂林棲(五臣/作栖)鳥去枯枝(善曰毛詩曰鴥彼晨風/鬱彼北林國語優施歌)¶
(良曰晨風鸇也其集於茂林則/曰暇豫之吾吾不如鳥烏鳥皆集於苑已獨集于枯黄石公/兵書曰樹杌者鳥不棲也)¶
(栖鳥皆懼而去/飛就枯枝也)今我唯困䝉郡(五臣/作羣)士所(五臣/作皆)背¶
馳(善曰周易曰困䝉吝/翰曰言我困/於䝉暗而郡賢士子皆背我而走)鄉人敦懿義濟¶
濟蔭光儀(向曰敦重懿/善曰春秋説題辭曰秉懿誠之義思至忠之/功鸚鵡賦曰侍君子之光儀)¶
(美也言郷人重美義濟濟盛/多為我庇蔭假與我光儀也)對賓頌有客舉觴詠露¶
<pb:KR4h0003_SBCK_029-31b>¶
<pb:KR4h0003_SBCK_029-31b>¶
草俯察階下露(良曰垣墻也俯察下視也/善曰垣草易彫階露易隕言可傷/也)心¶
虛體自輕飄颻若仙步(善曰言既悟二物故當全形/養生列子曰南郭子貌充心)¶
(虛張湛曰心虛則形全劉梁七舉曰霍爾體輕/銑曰感/此時物見草露之理心達於虛無而覺體輕故若仙步)瞻¶
彼陵上栢想與神人遇(翰/善曰古詩曰青青陵上栢文子/曰天地之間有神人真人)¶
(曰栢之耐寒而不凋故想與神/仙之人與之遇合求長生也)道深難可期精微非¶
所慕(濟曰大道/善曰魏武帝秋胡行曰道深未可得名山歴觀行禮/記曰徳産之緻也精微鄭𤣥曰緻密也)¶
(深逺難可期知精微/之理亦非敢所慕也)勤思終遙夕永言寫情慮(善/曰)¶
(尚書曰歌永言/向曰勤勞遙長也)¶
　　雜詩(五言)¶
　　　王正長(善曰臧榮緒晉書云王瓚字正長義陽/人也博學有俊才辟司空掾歴散騎侍)¶
<pb:KR4h0003_SBCK_029-32a>¶
(郎卒/翰/同善注)¶
朔風動秋草邊馬有歸心(善曰蔡琰詩曰北風厲兮/肅泠泠胡笳動兮邊馬鳴)¶
(向曰感離别也朔/北也邊馬胡馬也)胡寜久分析靡靡忽至今(善曰毛/詩曰胡)¶
(寜忍予又曰行邁靡靡/濟曰胡何寜安析離也靡靡/漸進也言向能安此分離之情漸進時序忽至今日)王¶
事離我志殊隔過商參(善曰毛詩曰王事靡盬左氏/傳子産曰高辛氏有二子伯)¶
(曰閼伯季曰實沈不相能后帝不臧遷閼伯于商丘主辰商/人是因故辰為商星遷實沈于大夏主參唐人是因其季世)¶
(曰唐叔虞故參為晉星尚書大傳曰書之論事離離若參辰/之錯行法言曰吾不&KR0026;參辰之相比也宋衷曰辰龍星也參)¶
(虎星也我不見龍虎俱見/良曰國家之亊離别我/志殊方隔絶過於商參之星不可相望商則辰星也)昔往¶
鶬鶊鳴今來蟋蟀吟(善曰毛詩曰春日遲遲蒼庚喈喈/聖主得賢臣頌曰蟋蟀俟秋吟)¶
(翰曰昔往春時相思忽已/秋矣鶬鶊春鳥蟋蟀秋蟲)人情懷舊鄉客鳥思故林¶
<pb:KR4h0003_SBCK_029-32b>¶
(銑曰鳥去巢而游者必還栖故所/五臣作人情舊鄉客鳥思栖故林/善曰文子曰鳥飛/反鄉依其所生)師¶
㳙乆不奏誰能宣我心(善曰韓子曰衛靈公將之晉至/濮水之上而宿夜分而聞有鼔)¶
(新聲者而說之召師㳙而告之曰有鼓新聲者其狀似鬼神/子爲我聴而寫之師㳙曰諾因端坐撫琴而寫之師㳙明日)¶
(報曰臣得之矣/向曰師㳙古之善鼔琴者/以喻不見所思之人誰復能宣通我心志也)¶
　　雜詩(五言)¶
　　　棗道彦(善曰今書七志曰棗據字道彦潁川人/弱冠辟大將軍府遷尚書郎太尉賈充)¶
(翰曰晉書云據美容貌善文辭/爲伐呉都督請爲從事中郎遷中庶子/卒)¶
呉寇未殄滅亂象侵邊疆(善曰左氏傳晉侯問於士/弱曰吾聞之宋災於是乎)¶
(知有天道可必乎對曰國亂無象不可知也/向曰呉/寇孫氏也殄絶象道也言亂我家國正道勞吾軍旅)天¶
子命上宰作蕃于漢陽(善曰毛詩曰价人惟藩毛萇/曰价善也藩屏也左氏傳晉)¶
<pb:KR4h0003_SBCK_029-33a>¶
(良曰上宰賈充也征吳都督江漢而道彦為之/欒貞子曰漢陽諸姬楚實盡之穀梁傳曰水北曰陽漢陽漢/水之陽也)¶
(從/事)開國建元士玉帛聘賢良(善曰周易曰大君有命/開國承家小人勿用禮)¶
(記曰天子八十一元士王逸楚辭注曰天下賢人將持玉帛/聘而遺之吕氏春秋曰聘名士高誘曰聘問之也將與興化)¶
(致治也/濟曰賈充招聘賢士立於軍旅/而用之建立元善也玉帛聘賢之重禮)予非荆山璞¶
謬登和氏場(銑曰道彦自謙才非荆山之玉和氏/善曰韓子曰楚人和氏得璞玉於楚山之/中)¶
(知玉者謂謬當進用/如非王登於王場)羊質服虎文燕(五臣/作鷰)翼假鳳¶
翔(翰曰人之非材如羊有虎文色也鷰鳥假為鳯/善曰揚子法言曰敢問質曰羊質而虎皮見草而恱見豺/而戰也)¶
(皇之/飛)既懼非所任怨彼南路長(善曰曹子建贈白馬/王詩曰怨彼東路長)¶
(向曰謂賈充用我懼不當所任怨嗟/不堪任重致逺故云怨彼南路長)千里既悠邈路次¶
限闗梁(善曰楚辭曰闗梁閉而不通/向曰悠邈逺也限隔梁橋也)僕夫罷(五臣/作疲)逺¶
<pb:KR4h0003_SBCK_029-33b>¶
涉(五臣/作陟)車馬困山岡(翰曰僕/善曰曹子建雜詩曰僕夫早嚴駕/楚辭曰僕夫懷兮心悲)¶
(夫駕車馬人/也陟升也)深谷下無底高巖暨穹蒼(善曰列子/夏革曰渤)¶
(銑同善注/海之東有大壑焉實惟無底之谷杜預左氏傳/注曰暨至也爾雅曰穹蒼天也)豐草停滋¶
潤霧露沾(五臣/作霑)衣裳(善曰毛詩曰湛湛露斯在彼豐/草傅休奕雜詩曰渥露霑我裳)¶
(説苑曰孺子不覺露之霑裳/翰曰豐長也/言草上停霧露之滋潤行人拂之乃霑衣裳)𤣥林結陰¶
氣不風自寒涼(善曰高唐賦曰𤣥木冬榮/銑曰林深而黒故云𤣥林)顧瞻情¶
感切惻愴心哀傷(善曰廣雅/曰感傷也)士生則懸弧有亊¶
在四方(善曰禮記曰國君太子生三日卜士負之射人以/桑弧蓬矢六射天地四方又孔子曰士使之射不)¶
(翰曰弧弓也人生男/能則辭以疾懸弧之義也韓詩内傳曰男子生桑弓蓬矢六/射上下四方明當有事天地四方也)¶
(子則懸弓於門左/示有志在四方也)安得恒逍遙端坐守閨房(翰曰人/生志在)¶
<pb:KR4h0003_SBCK_029-34a>¶
(四方何得恒常逍/遙閨房之樂也)引義割外情内感實難忘(善曰/非有)¶
(先生論曰引善以正身/翰曰但為義道/相引割情行於外而内之感别難可忘也)¶
　　雜詩(五言)¶
　　　左太沖(善曰沖于時賈充徴為記室/不就因感人年老故作此詩)¶
秋風何冽冽(五臣作/烈烈)白露為朝霜(善曰毛詩曰蒹/葭蒼蒼白露為)¶
(良曰柔條木之生榮至/霜)柔條旦夕勁綠葉日夜黄(秋節而成勁也霑於霜)¶
(露葉復/黄也)明月出雲崖曒曒流素光(善曰劉楨詩曰/皦月垂素光叙)¶
(曰崖畔也/曒曒明皃)披軒臨前庭嗷嗷晨鴈翔(善曰軒長廊之/牎也毛詩曰門)¶
(鴈于飛哀鳴嗷嗷/濟曰/披開軒户也嗷嗷聲也)高志局四海塊然守空堂¶
(善曰尸子曰八極爲局淮南子曰塊然獨處/翰曰言/高志以四海爲局小而終不遂志獨守空堂也塊獨也)壯¶
<pb:KR4h0003_SBCK_029-34b>¶
齒不恒居歲暮常慨慷(善曰廣雅曰齒年也/向曰/壯齒謂少年也言少年顔色)¶
(不常居住忽即衰老故常為歎歲/暮謂衰暮之年也慨慷歎聲也)¶
　　雜詩(五言)¶
　　　張季鷹(善曰今書七志曰張翰字季鷹呉郡人/也文藻新麗齊王冏辟為東曹掾覩天)¶
(下亂東歸卒於家/濟曰晉書云張翰有/清才而縱任不拘時人號為江東步兵)¶
暮春和氣應白日照園林青條若揔(五臣/作緫)翠黄¶
華如散金(良曰總集也言木之青條䝉/密若集翡翠之鳥也華花也)嘉卉亮有觀¶
顧此難久躭(良曰雖嘉/善曰西京賦曰嘉卉灌叢爾雅曰躭樂也/毛萇詩傳曰躭樂之久者也)¶
(卉信有可觀見其榮必有/衰難久躭樂感之於心也)延頸無良塗頓足託幽深¶
(翰曰引領望榮宦之路既/善曰吕氏春秋曰天下莫不延頸舉踵頓猶止也呉季重與/曹丕書曰雖云幽深視險若夷)¶
<pb:KR4h0003_SBCK_029-35a>¶
(已絶矣乃復頓足/下流託幽深之居)榮與壯俱去賤與老相尋(向曰壯/少也貧)¶
(賤衰老之至若/故來而相尋)歡樂不照顔慘愴發謳吟(濟曰既以/衰暮貧賤)¶
(歡樂之色不照於顔故悲/而發此歌吟也謳歌也)謳吟何嗟及古人可慰心¶
(翰曰貧賤不遇天之常理亦/善曰毛詩曰啜其泣矣何嗟及矣又曰我思古人實獲我心/又曰仲山父永懷以慰其心)¶
(何謳吟嗟歎所能及也但古人有/甘貧賤知天命者可以自慰也)¶
　　雜詩十首(五言)¶
　　　張景陽¶
秋夜涼風起清氣蕩暄濁(良曰蕩/洗也)蜻(精)蛚(列)吟¶
階下飛蛾拂明燭(銑曰/善曰易通卦驗曰立秋蜻蛚鳴崔豹/古今注曰飛蛾善拂燈火也)¶
(蜻蛚秋蟲/也燭燈也)君子從逺役佳人守㷀獨(善曰君子謂夫/也毛詩曰未見)¶
<pb:KR4h0003_SBCK_029-35b>¶
(濟曰佳人婦人也㷀孤也/君子曹子建雜詩曰南國有佳人楚辭曰聞/佳人兮召予)離居幾何¶
時鑽燧忽改木(善曰古詩曰同心而離居楚辭曰將以/遺兮離居論語曰鑽燧改火禮含文嘉)¶
(曰燧人始鑽木取火炮生為熟鄒子曰春取榆柳之火夏取/棗杏之火季夏取桑柘之火秋取柞楢之火冬取槐檀之火)¶
(向曰言與夫離别而居幾時也燧火也忽疾/也改木謂改其鑽火之木也謂經久時也)房櫳無行¶
跡庭草萋以(五臣/作已)綠(翰曰櫳亦房之/善曰説文曰櫳房室之疏也古詩/曰秋草萋以綠)¶
(通稱萋/盛皃)青苔依空牆蜘蛛網四屋(善曰淮南子曰窮/谷之洿生以蒼苔)¶
(說文曰鼅鼄蝥也魏文帝詩蜘蛛繞户牖野草當階/生論衡曰蜘蛛結絲以網飛蟲人之用計安能過之)感物¶
多所懷沈憂結心曲(善曰古詩曰感物懷所思曹子建/雜詩曰沈憂令人老宋王笛賦曰)¶
(武毅發沈憂毛詩曰亂我心曲又/良曰感此時物憂氣結之於心也)¶
大火流坤維白日馳西陸(善曰毛詩曰七月流火毛/長曰火大火也淮南子曰)¶
<pb:KR4h0003_SBCK_029-36a>¶
(翰曰大大心星名七月即/坤維在西南又曰斗指西南維為立秋續漢書曰日行西陸/謂之秋杜預左傳注曰陸道也)¶
(見西南餘/同善注)浮陽映翠林迴猋(五臣/作飇)扇綠竹(善曰陽/日也)¶
(向曰浮陽日光/也飇風扇動也)飛雨灑朝蘭輕露栖叢菊(銑曰/蘭菊)¶
(並香草而露霑/其上如栖止也)龍蟄(直/立)暄氣凝天高萬物肅(善曰/周易)¶
(曰龍蛇之蟄以求伸也礼記曰仲秋之月蟄蟲坏户廣雅曰/凝止也楚辭曰悲哉秋之為氣天高而氣清毛詩曰九月肅)¶
(良曰七月龍蛇蟄藏而夏/霜毛萇曰肅縮也霜降而收縮萬物也尸子曰西方為秋秋/肅也萬物草木肅敬禮之至也)¶
(暄之氣凝而爲霜露秋物凋落天/地廓然而高萬物皆被肅殺之氣)弱條不重結芳㽔¶
豈再馥(善曰文子曰冬氷可折夏條可結時難得而易失/翰曰木之弱條未堅者已為霜殺不復重結其勁)¶
(芳草之華豈能再香也/蕤草木華也馥香也)人生瀛海内忽如鳥過目(善/曰)¶
(史記鄒衍曰中國名赤縣中州也中國外如赤縣州者九乃/所謂九州也於是有瀛海環之人民禽獸莫能相通者如一)¶
<pb:KR4h0003_SBCK_029-36b>¶
(濟曰九州外有瀛海以繞人國言人居於此中死生/區中者乃為一州如此者九乃有大瀛海環之其外天地之/外也)¶
(之&KR1282;如鳥飛於/目前也忽疾也)川上之歎逝前修以自勗(善曰楚辭/曰蹇吾法)¶
(夫前修兮非世俗之所服蔡琰詩曰竭心自勗厲/向曰孔/子在川上云逝者如斯夫不捨畫夜此前賢所以自勗勉也)¶
(前修猶/前賢也)¶
金風扇素節丹霞啓陰期(善曰西方為秋而主金故/秋風曰金風也河圖曰崑)¶
(銑曰秋為白藏故云素節赤雲起則/崙山有五色水赤水之氣上蒸為霞陰而赫然魏文帝芙蓉/池詩曰丹霞夾明月)¶
(雨能開陰之氣&KR0049;/也啓開期&KR0049;也)騰雲似涌煙密雨如散絲寒花¶
發黄采(五臣/作彩)秋草含綠滋(翰曰寒花菊也彩色/也秋草蘭也滋潤也)閑¶
居玩(五臣/作翫)萬物離羣戀(五臣/作念)所思(善曰曹子建雜/詩曰閑居非吾)¶
(銑曰此持/志漢書曰司馬相如稱疾閑居范&KR0110;後漢書梁竦歎曰閑居/可以養志禮記子夏曰吾離羣索居亦已久矣)¶
<pb:KR4h0003_SBCK_029-37a>¶
(感物則離羣之情/相戀所思之人也)案無蕭氏牘庭無貢公綦(音其/善曰)¶
(漢書曰蕭育與朱博為友著聞當世時人為之語曰蕭朱結/綬王貢彈冠往者有王陽貢公說文曰牘書版也班婕妤賦)¶
(曰俯視兮丹墀思君兮履綦晉灼曰綦履跡也/良曰蕭育/與朱博為友王陽與貢禹為密交述此兩事思友人不相往)¶
(來也牘書也/綦行跡也)高尚遺王侯道積自成基(善曰周易曰/不事王侯高)¶
(向曰基本也高尚不仕離去王侯道積於身/尚其事文子曰積道徳者天與之地助之列子曰無為無治/謂之道基也)¶
(自成基/本也)至人不嬰物餘風足染時(善曰莊子曰不離/於真謂之至人又)¶
(南伯子綦曰吾與之乘天地之誠不以物與之相嬰翰/曰至道之人不嬰亂於物其餘風足以染學於此時也)¶
朝霞迎白日丹氣臨暘(善作/湯)谷(善曰丹氣謂赤水之/氣也淮南子曰日出)¶
(湯谷/濟曰日出之際東方有赤氣若/迎日也暘谷日出處朝霞亦丹氣也)翳翳結繁雲森¶
森散雨足(善曰毛詩曰曀曀其陰毛萇曰如常陰曀然翳/與曀古字通論衡曰初出為雲繁雲為繄蔡雍)¶
<pb:KR4h0003_SBCK_029-37b>¶
(霖賦曰瞻𤣥雲之晻晻懸長雨之森森/良曰翳翳雲初出皃森森雨散貌)輕風摧(五臣/作推)勁¶
草凝霜竦高(五臣/作喬)木(銑曰竦猶驚也/善曰楚辭曰潄凝霜之/紛紛)密葉日¶
夜疎叢林森如束(翰曰木葉密則枝重葉既疎/落條輕上指森森然如束也)疇昔¶
歎時遲晚節悲年促(善曰左氏傳羊斟曰疇昔之羊子/為政鄒陽上書曰至其晚節末路)¶
(向曰疇昔少時歎歲時來/遲晚節衰暮悲年華促也)歲暮懷百憂將從季主卜¶
(銑曰百憂言多也將求季/善曰史記曰司馬季主者楚人也卜於長安東市宋忠與賈/誼遊於市中謁司馬季主請卜)¶
(主卜之吉/凶安在也)¶
昔我資章甫聊以適諸越(善曰章甫以喻明徳諸越/以喻流俗也莊子曰宋人)¶
(濟曰資貨/資章甫而適諸越越人敦髪文身無所用之司馬彪曰敦斷/也資取也章甫冠名也諸於也爾雅曰適往也)¶
(也言將此冠/&KR0244;越而貨)行行入幽荒歐(五臣/作甌)駱從祝髪(善曰史/記曰東)¶
<pb:KR4h0003_SBCK_029-38a>¶
<pb:KR4h0003_SBCK_029-39a>¶
(陽春巴人二曲陽春髙曲和者甚少巴人下曲和者數千人/故知能否斯别亦猶章甫與斷髪之異而賢者與小人不同)¶
流俗多昏迷此理誰能察(翰曰/善曰禮記曰不從流俗鄭/𤣥曰流俗失俗也)¶
(人皆不識賢/愚之甚殊也)¶
朝登魯陽闗狹路峭且深流澗萬餘丈圍木數¶
千尋(善曰庾仲雍荆州記曰其北有四闗魯陽伊闗之屬/也酈元水經注曰魯陽闗水出魯陽闗分頭山説苑)¶
(良曰魯陽闗名其山峻阻路狹也峭峻也/齊王曰大國之樹必巨圍應劭漢書注曰八尺曰/尋)咆虎響¶
窮山鳴鶴聒空林(濟曰咆號鳴也窮山空/善曰說文曰咆嘷也杜預左氏傳注/曰聒讙也)¶
(山也聒/聲多也)凄風為我嘯百籟坐自吟(善曰漢書息夫躬/絶命辭曰秋風為)¶
(我吟莊子子游曰地籟則衆竅是無故自吟曰坐也/良/曰凄寒也嘯風聲也百籟謂諸孔穴草木風所激而為聲)感¶
物多思情在險易常心朅來戒不虞挺轡越飛¶
<pb:KR4h0003_SBCK_029-39b>¶
岑(翰曰感此山藪之物思情多在此險阻/善曰劉向七言曰朅來歸耕永自疎周易曰君子以除/戎器戒不虞)¶
(復有所懼故易恒常之心/濟曰朅去也見險阻恐有顛墜/故戒不虞虞度也險事不可測度恐有非常也挺猶舉也飛)¶
(岑高/山也)王陽驅九折周文走岑崟(音吟/善曰漢書曰/琅琊王陽為益州刺)¶
(史行部至邛僰九折阪嘆曰奉先人遺體奈何數乘此險以/病去及王遵為刺史至其阪問吏曰此非王陽所畏道邪吏)¶
(對曰是遵叱其馭曰驅之王陽為孝子王遵為忠臣然此言/王陽驅九折蓋驅馬而去之也公羊傳曰百里奚與蹇叔送)¶
(向/其子而戒之曰爾即死必殽之廞巖是文王之所避風雨者/也何休曰其處阻險故文王過之驅馳常若避風雨也)¶
(曰周文王行過險阻則走/如避風雨也岑崟險阻貌)經阻貴勿遲此理著來今¶
(善曰漢書杜業上書曰深思徃事以戒來今/向曰經阻/勿遲恐墜也言思往古王陽文王之事故戒之於今日也)¶
此鄉非吾地此郭非吾城羇旅無定心翩翩如¶
懸旌(銑曰旅心不定如/善曰左氏傳陳敬仲曰羇旅之臣戰國策楚王曰寡/人心搖搖然如懸旌終無所泊)¶
<pb:KR4h0003_SBCK_029-40a>¶
(懸旌於風翩翩而/飛是時從軍行也)出覩軍馬陣入聞(善本/作間)鞞鼔聲¶
(良曰鞞大鼔也/善曰禮記曰君子聴鼔鞞之聲則思將率之臣陣/或為塵周禮注曰鞞小鼔也)常懼羽¶
檄飛神武一朝征(善曰漢書高祖曰吾以羽檄徴天下兵/班固漢書高紀述曰實天生徳聰明)¶
(神武/濟曰羽檄軍書/相通者神武天子也)長鋏鳴鞘中烽火列邊亭(善/曰)¶
(楚辭曰帶長鋏之陸離王逸曰長鋏劒名也曹植結客篇曰/利劒鳴手中一擊兩尸僵説文曰烽燧&KR0049;表邊有警則舉也)¶
(翰曰長鋏神劒名寇敵將至則必/鳴於鞘中烽火所以警&KR0049;逺近也)捨我衡門衣(善作/依)更¶
被縵胡纓(善曰毛詩曰衡門之下可以棲遲莊子趙太子/悝曰吾王所好劒士皆蓬頭突鬢垂縵胡之纓)¶
(向曰衡門衣謂野服今將捨而去/之縵胡纓軍旅之服更易而被之)疇昔懷微志帷幕¶
竊所經(善曰帷謂謀於帷帳也兵書曰將軍於營張幕也/銑曰有微妙之志運籌帷幄亦心之所經習也)¶
何必操干戈堂上有竒兵(善曰吕氏春秋曰士尹陁/為荆使於宋司城子罕觴)¶
<pb:KR4h0003_SBCK_029-40b>¶
(之南面之牆犫於其前而不直西家潦注於庭下而不止問/其故子罕曰南家鞔工也吾徙之其父曰吾恃鞔而食三葉)¶
(矣今徙求鞔者不知吾處吾將不食故不徙也西家高吾宫/卑潦注吾宫也今故不禁也荆適興兵攻宋尹陁歸諫而止孔)¶
(子聞之曰夫修之廟堂之上折衝千里之外其司城子罕之/謂乎高誘曰犫出也鞔履也孫武兵法曰竒正還相生若環之)¶
(無端也/翰曰何必操干戈乃為用兵坐於/廟堂之上以運籌策勍敵必滅可謂竒兵也)折衝樽爼¶
間制勝在兩楹(善曰晏子春秋曰晉平公使范昭觀齊/國政景公觴之范昭起曰願得君之樽)¶
(為夀公令左右酌樽以獻晏子命撤去之范昭不悦而起儛/顧太師曰為我奏成周之樂太師曰盲臣不習也范昭歸謂)¶
(平公曰齊未可并吾欲試其君晏子知之吾欲犯其樂太師/知之於是輟伐齊謀孔子聞之曰善不出樽爼之間而折衝)¶
(千里之外晏子之謂也高誘吕氏春秋注曰折衝者衝車所/以衝突也敵之軍能陷破也欲攻已者折還其衝車於千里)¶
(之外不敢來也孫子兵法曰水因地而制行兵因敵而制勝/李竒漢書注曰制折也漢書杜鄴説王音曰所接雖在楹階)¶
(爼豆之間其於為國折衝厭難豈不逺哉兩楹賓主之位也/良曰折者折挫前敵衝者衝突於鋒鋭也制勝謂制謀必勝)¶
<pb:KR4h0003_SBCK_029-41a>¶
(也樽酒樽也爼致肉盤也兩楹謂階/間也言為籌策於此乃可制勝也)巧遲不足稱拙速¶
乃垂名(翰曰兵/善曰孫子兵法曰兵聞拙速不睹工久陸賈新語/曰建大功於天下者必垂名於萬世也)¶
(權不尚巧遲尚拙/速也垂名謂强也)¶
述職投邊城羈束戎旅間(善曰尚書大傳曰古者諸/侯之於天子五年一朝見)¶
(濟曰羈束猶拘束也/其身述其職述其職者述其所職也長楊賦/曰永無邊城之患)下車如昨¶
日望舒四五圓(善曰張平子四愁詩序曰衡下車治威/嚴漢書曰班伯為定襄太守其下車作)¶
(向曰下車謂始至也四五圓謂經四五月也/威吏民竦息楚辭曰前望舒使先驅王逸曰望舒月/御也)借問¶
此何時胡蝶飛南園(銑/善曰莊子曰莊周夢為胡蝶栩/栩然司馬彪曰蝶蛺蝶也)¶
(曰欲明時&KR0049;故自發問此何時也胡/蝶飛謂春時南園謂故鄉宅之南)流波戀舊浦行雲¶
思故山閩越衣文虵胡馬願度燕土風安所習¶
<pb:KR4h0003_SBCK_029-41b>¶
由來有固然(善曰漢書曰漢立無諸為閩越王王閩中/蘇武書曰越人衣文蛇代馬依北風君子)¶
(於其國也愴愴傷於心度燕即依北風也左氏傳晉侯曰鍾/儀樂操土風東京賦曰凡人心是所學體安所習魯連子譚)¶
(子曰物之必至理固然也/翰曰閩越國人皆刻鏤其身為/虵文如人衣服也胡馬本北方故心願度燕也且土風何所)¶
(習哉蓋由來/有之固然也)¶
結宇窮岡曲耦耕幽藪陰(善曰論語曰長沮桀溺耦/而耕鄭𤣥周禮注曰藪大)¶
(澤也/濟曰結構屋宇於深山之曲耦謂耕田之/器幽藪謂幽逺之藪澤也澤北曰陰窮深岡山也)荒庭寂¶
以(五臣/作已)閑幽岫峭且深凄風起東谷有渰(奄)興¶
南岑(良曰荒庭謂草木/善曰毛詩曰有渰萋萋興雨祁祁毛萇曰渰雲興貌/渰與弇同説文曰山有穴曰岫)¶
(向曰渰起雲皃言有雲起於南岑也/生於庭也幽逺之處山峯峭峻入之復深/也)雖無箕畢期¶
膚寸自成霖(善曰尚書曰月之從星則以風雨孔安國/曰月經于箕則多風離于畢則則多雨公)¶
<pb:KR4h0003_SBCK_029-42a>¶
(銑曰箕星主風畢星主雨期㑹/羊傳曰觸石而出膚寸而合不崇朝而徧天下者唯太山雲/也何休曰膚寸四指為膚)¶
(也月與箕㑹則風畢㑹則雨言雖無此星月之/㑹但起膚寸之雲以成霖雨也霖三日雨也)澤雉登壟¶
(五臣/作隴)雊寒猨擁條吟(翰曰雊/也擁條謂抱樹/善曰莊子曰澤雉十步一啄百步/一飲)¶
(善從/也)磎(水)壑無人跡荒楚鬱蕭森(善曰長笛賦/曰人迹罕到)¶
(說文曰森林叢木也/向曰荒草也/木叢生曰楚鬱盛多也蕭森條長皃)投耒(盧/㑹)循岸垂時¶
聞樵采音(濟曰/善曰左氏傳曰楚公子弃疾過鄭禁芻牧樵采/不入田不樵樹不采蓺杜預曰蓺種也)¶
(投弃也耒耕具也言弃耕而循/其岸邊時聞樵采之人歌音也)重基可擬志迴淵可¶
比心(良曰重基山也其高可以擬志/善曰春秋運斗樞曰山者地基顧子曰登高使人意/遐臨深使人志清)¶
(迴淵深淵也其清/而深可以比心也)養真尚無為道勝貴陸沈(善曰/曹植)¶
(辯問曰君子隱居以養真也王逸楚辭注曰守真𤣥黙也莊/子曰天無為以之清地無為以之寜故兩無為相合萬物皆)¶
<pb:KR4h0003_SBCK_029-42b>¶
(化人孰得無為哉韓子解老子曰所以貴無為無思為虚者謂/其意無所制也慎子曰夫道所以使賢無奈不肖何也所以)¶
(使智無奈愚何也若此則謂之道勝矣又曰道勝則名不彰/莊子曰孔子之楚舍於蟻丘之槳其鄰有夫妻臣妾登極者)¶
(翰曰養真謂任性縱逸所尚於無為也道/仲尼曰是陸沈者也是其市南宜僚邪郭象曰人中隱者譬/如無水而沈也)¶
(勝謂之勝者所貴隱身也陸/沈謂無水而沈淪於山林也)游思竹素園寄辭翰墨¶
林(善曰風俗通曰劉向為孝成皇帝典校書籍皆先書竹為/易刋定可繕寫者以上素也今東觀書竹素也歸田賦曰)¶
(揮翰墨以奮藻長楊賦曰籍翰林以為主人/銑曰竹素皆/乃古人所用書之者言游思古人典籍也言園謂廣也翰筆)¶
(謂寄文辭於筆墨之/林言材者謂多也)¶
黒蜧(善曰淮南子曰犧牛騂/麗)躍重淵商羊儛野庭(毛宜於廟牲其於致雨)¶
(不若黒蜧高誘曰黒蜧黒蛇也潛於神泉能致雲雨家語曰/齊有一足之鳥飛集公朝下止於殿前舒翅而跳齊侯大怪)¶
(之使使聘魯訪諸孔子孔子曰此名曰商羊水祥也昔童兒/有屈其一脚振訊兩臂而跳且謠曰天將大雨商羊鼔儛今齊)¶
<pb:KR4h0003_SBCK_029-43a>¶
(向曰蜧虵也生/有之其應至矣告趣治溝渠修堤防將有大水為災須㬰大/霖水溢汎諸國傷害民人唯齊備不敗也)¶
(於深淵若踊出則致雲雨商羊/鳥亦致雨水也皆天將降雨&KR0049;)飛㢘應南箕豐隆迎¶
號屏(善曰楚辭曰後飛亷兮使奔屬飛廉風伯也楚辭曰/吾令豐隆乗雲兮王逸曰豐隆雲師也楚辭曰屏號)¶
(翰曰飛廉風神應於南箕星謂/起雨何以興之王逸曰屏屏翳雨師名也號呼也興起也言/雨師呼則雲起而雨下也)¶
(好風故也豐隆雷神號屏雨師/故雷神迎之風雷雨相成助也)雲根臨八極雨足灑¶
四溟(良曰八極四方八角也四/善曰淮南子曰八紘之外有八極八極之雲是雨天/下高誘曰八方之極也)¶
(溟謂四海也謂/天下雲徧起也)霖瀝過二旬散漫亞九齡(善曰言今/淫雨霖瀝)¶
(翰曰言霖雨過二十日也散漫水大亞次/已過二旬水流散漫亞乎九齡也鄭𤣥詩譜曰堯之未洪水/九年萬國不粒)¶
(於堯/時)階下伏泉涌堂上水衣生(良/善曰高誘淮南子注/曰蒼苔水衣也)¶
(曰伏/潛也)洪潦浩方割人懷昏墊情(善曰尚書曰湯湯/洪水方割孔安國)¶
<pb:KR4h0003_SBCK_029-43b>¶
(向曰洪大也潦/曰割害也水方為害也尚書禹曰洪水滔天浩浩懷山襄陵/下民昏墊孔安國曰昏瞀墊溺皆病水災)¶
(雨水也言大水浩浩然方為/患害下人懷昏溺之情也)沈液漱陳根綠葉腐(父)¶
秋莖(善曰漱蕩也鄭𤣥毛詩箋曰陳根可拔/銑曰沈液/雨水也言漱蕩草根皆陳萎也而木葉之莖以水久)¶
(注亦以/腐爛也)里無曲突煙路無行輪聲(善曰漢書徐福上/書曰曲突徙薪無)¶
(恩澤/翰曰閭里室宇皆已頽瓌則竈之曲突水/所奔流故無煙也水深塗泥車輪之行故無聲也)環堵自¶
頽毁垣閭不隱形(善曰禮記曰儒者環堵之室廣雅曰/墉垣牆也釋名曰墉客也所以蔽隱)¶
(形容也/良曰環堵人之小室也閭里/門也皆頽毁故人家家不復隱形也)尺燼重尋桂紅¶
粒貴瑤瓊(善曰戰國䇿曰蘇秦之楚三月乃得見王談卒/辭行楚王曰先生不逺千里而臨寡人曽弗肯)¶
(留願聞其説對曰楚國食貴於玉薪貴於桂謁者難見如鬼/王難見於天帝今令臣食玉炊桂因鬼見帝其可得乎漢書)¶
(曰大倉之粟紅腐而不可食也/良曰燼薪也紅粒米也謂/有水災生者失業故一尺之薪價重於一尋之桂而米亦貴)¶
<pb:KR4h0003_SBCK_029-44a>¶
(於玉/也)君子守固窮在(五臣/作大)約不爽貞(善曰論語曰子/路愠見曰君子)¶
(銑曰君子雖處約儉/亦有窮乎子曰君子固窮左氏傳晉成鱄曰居利思義在約/思純爾雅曰爽差也周易曰貞正也)¶
(之代不爽/貞忘之志)雖榮田方贈慙為溝壑名(善曰説苑曰子/思居衛緼袍無)¶
(裏二旬九食田子方使人遺狐白之裘恐其不受因謂之曰/吾假人遂忘之吾與人如弃之子思辭曰伋聞忘與不如遺)¶
(向曰君子固窮雖有贈恵之榮慙為此名也/弃物於溝壑伋雖貧不忍身為溝壑故不敢當卒不/肯受)取志¶
於(五臣/烏)陵子比足(作之)黔婁生(善曰孟子章句曰陳仲子/豈不誠廉士哉居於陵三)¶
(日不食耳無聞目無見井上有李實螬食者過半矣匐匍往/將而食之三咽然後耳有聞目有見也仲子織屨妻辟纑以)¶
(易之劉熙曰陳仲子齊一介士也螬蟲也李實有蟲食之過/半言仲子目無見也仲子自織屨妻紡纑以易食也緝續其)¶
(麻曰辟練麻曰纑也列女傳曰黔婁先生死仲子弔之曰先/生何以為諡妻曰以康為諡曾子曰先生在時食不充虚衣)¶
(不蓋形何樂於此而諡為康乎妻曰先生君嘗欲授之政以/為國相而辭不為是其有餘貴也君嘗賜之粟三十鍾先生)¶
<pb:KR4h0003_SBCK_029-44b>¶
(翰曰於陵子仲隠於/不受是其有餘富也其諡為康不宜何也皇甫謐高士傳曰/黔婁先生者齊人也修清節不求進)¶
(陵地楚王聞其賢使持百金聘之不受黔婁先生亦賢人魯/公使致禮粟三十鍾將用為相先生辭而不受故景陽慕也)¶
六臣註文選巻第二十九¶
<pb:KR4h0003_SBCK_029-45a>¶
<pb:KR4h0003_SBCK_029-46a>¶
