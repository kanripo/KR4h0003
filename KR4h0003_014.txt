# -*- mode: mandoku-view; -*-
#+TITLE: 六臣註文選
#+DATE: 2015-09-11 18:03:14.068834
#+PROPERTY: ID KR4h0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0158-014六臣註文選-卷第十四.
<pb:KR4h0003_SBCK_014-1a>¶
六臣註文選卷第十四¶
　　　　　　梁昭明太子撰¶
　　　　　　唐李善并五臣註¶
　　鳥獸¶
　　　赭白馬賦(幷序/善曰劉芳毛詩義證曰彤/白雜毛曰駮彤赤也卽赭白也)¶
　　　　顔延年(善曰沈約宋書曰顔延之字延年琅/邪人也好讀書無所不覽文章之美)¶
(冠絶當時吳國內史劉柳以爲行軍參軍/後爲祕書監卒官/向曰宋文帝爲中郎)¶
(將受武帝赭白馬之錫及文帝受禪其馬/乃死帝命羣臣賦之而延之同有此作)¶
驥不稱力馬以龍名(善曰論語曰驥不稱其力而稱其/德周禮曰凡馬八尺已上爲龍)¶
豈不以國上威容軍&KR2363;(去/伏)趫(妖)迅而已(善曰傅𤣥/乘輿馬賦)¶
<pb:KR4h0003_SBCK_014-1b>¶
(曰用之軍國則文武之功顯又曰文榮其德武耀其威庾中/丞昭君辭曰聯雪隱天山崩風盪河澳朔障裂寒笳冰原嘶)¶
(代&KR2363;以韻言之蓋馬名也顔庾同時未詳所見毛詩曰四牡/有蹻毛萇曰蹻壯貌趫與蹻同竝綺嬌切/濟曰&KR2363;馬名趫)¶
(壯迅疾也言國之所尚威儀/容止軍之所重壯疾而已)實有騰光吐圖疇德瑞¶
聖之符焉(善曰尚書中候曰帝堯卽政七十載修壇河洛/仲月辛日禮備至于日稷榮光出河龍馬銜甲)¶
(赤文綠色臨壇吐甲圖宋均曰稷側也黄伯仁龍/馬賦曰或有奇貌絶足蓋爲聖德而生疇昔也)是以語¶
崇其靈世榮其至(銑曰語謂人之語端也堯有此神馬/故人之所語崇美其聖靈代代榮其)¶
(至/德)我高祖之造宋也五方率職四隩入貢(善曰沈/約宋書)¶
(曰高祖武皇帝諱裕字德輿彭城縣人後封宋王受晉禪也/禮記曰中國蠻夷戎狄五方之人魏都賦曰樂率職貢尚書)¶
(曰四隩旣宅孔安國曰四方之宅可居四隩/四方之隱處也漢書曰古者諸侯以時入貢)秘寶盈於¶
玉府文駟列乎華廏(善曰周禮曰玉府掌王之金玉/玩好尚書曰玉府則有周書曰)¶
<pb:KR4h0003_SBCK_014-2a>¶
(犬戎文馬赤鬛白身左氏傳曰宋人/以馬百駟贖華元漢舊儀有承華廏)乃有乘輿赭白特¶
稟逸異之姿妙簡帝心用錫聖皁(善曰潘安仁夏/侯湛詩曰妙簡)¶
(邦良論語曰簡在帝心崔駰武賦曰假皇天兮簡帝心司馬/彪莊子注曰皁櫪也/濟曰乘輿天子也逸駿簡當錫賜也)¶
(皁馬櫪也言自/天子櫪而賜焉)服御順志馳驟合度(善曰韓子曰造父/御駟馬馳驟周旋)¶
(而恣於馬者轡策制之/良曰服御乘駕/也言乘駕順心志也合度合節度也)齒歴雖衰而¶
藝美不忒襲養兼年恩隱周渥(善曰穀梁傳曰馬/齒加長矣爾雅曰)¶
(歴數也毛詩曰其儀不忒賈逵國語注曰襲受也周書曰小/人無兼年之食國語注曰隱私也毛萇詩傳曰渥厚也/銑)¶
(曰齒歴年也言年雖衰老而藝能不差/忒受養兼於暮年是帝之恩私周厚也)歲老氣殫斃于¶
內棧(善曰說文曰殫盡也棧櫪也呂氏春秋曰取之內皁/而著之外皁莊子伯樂曰我善治馬編之以皁棧司)¶
(馬彪曰棧若㯪牀施之濕地也/向/曰斃死也棧以板禦濕而承馬足也)少盡其力有惻上¶
<pb:KR4h0003_SBCK_014-2b>¶
(善曰韓詩外傳曰昔者田子方出見老馬於道問其御者/仁此何馬也曰公家畜也疲而不用故出之子方喟然歎曰)¶
(少盡其力老棄其身仁者不爲也束/帛而贖之長楊賦曰自上仁所不化)乃詔陪侍奉述中¶
旨末臣庸蔽敢同獻賦(善曰崔瑗胡公碑曰惟我末/臣頑蔽無聞/濟曰命陪侍)¶
(之臣述天子之意末臣延之/自謙也同獻謂同諸侍臣)其辭曰¶
維宋二十有二載(五臣本作/十有四載)盛烈光乎重葉(善曰/宋文)¶
(帝十七年也沈約宋書曰文帝諱義隆武帝第三子也烈業/也自武至文故曰重葉毛萇詩傳曰葉世也/良曰言盛大)¶
(之業光/明於此)武義粤其肅陳文敎迄已優洽(善曰羽獵/賦曰武義動)¶
(於南鄰尚書曰偃武修文孔安國曰修文敎也/銑曰言宋/帝武義文敎被於遠方粤於迄盡也武事肅然陳列文化盡)¶
(已優/洽)泰階之平可升興王之軌可(五臣本/作旣)接(善曰漢/書東方)¶
(朔傳願陳泰階六符孟康注泰階三台也應劭曰黄帝泰階/六符經曰太階天之三階三階平則風雨時國語曰興王賞)¶
<pb:KR4h0003_SBCK_014-3a>¶
(諫臣/向曰㤗階三台星也上下皆平謂太平/軌迹也言太平可升興王之迹可接於古也)訪國美於¶
舊史考方載於往牒(善曰兩都賦序曰國家之遺美西/京賦曰學乎舊史氏方載四方之)¶
(事漢書柱下方書音義曰四方之文書說文札牒也/翰曰/訪古先帝王爲國之美者於書史之中考興王之則於往昔)¶
(圖牒之上良馬之瑞者以比今/也方常載則也牒亦書史之流)昔帝軒陟位飛黃服¶
皁(善曰春秋命曆序曰帝軒受圖雒授歴尚書曰汝陟帝/位淮南子曰黃帝治天下於是飛黃服皁高誘曰飛黃)¶
(如狐背上有角乘/之壽三千歲也)后唐膺籙赤文候日(善曰后唐謂/堯也春秋命)¶
(曆序曰五德之運徴符合應籙次相代/赤文候日卽至于日稷也已具序注)漢道亨而天驥¶
呈才(善曰杜預左氏傳注曰亨通也天馬歌曰天馬來從/西極漢書曰武帝元鼎四年馬生渥洼水中李斐曰)¶
(南陽新野有暴利長武帝時遭刑屯田燉煌界數於水旁見/羣野馬中有奇異者與凡馬異來飮此水利長先作土人持)¶
(勒絆於水旁後馬翫習久之代土人持勒絆收得其馬獻之/欲神異此馬云從水中出作天馬歌/濟曰言漢德通逺方)¶
<pb:KR4h0003_SBCK_014-3b>¶
(天馬/見)魏德懋而澤馬效質(善曰說文曰懋盛也魏志/曰文帝黃初中於上黨得)¶
(澤馬魏都賦/曰澤馬于阜)伊逸倫之妙足自前代而間出竝榮¶
光於瑞典登郊歌乎司律(善曰公孫𢎞贊曰異人間/出瑞典吐圖也作天馬歌)¶
(歌之以郊祀合于司律也/向曰伊惟也漢竝有故言間出以/光榮瑞應圖也漢得天馬作歌云天馬來龍之媒此皆入於)¶
(律呂登/於郊廟)所以崇衞威神扶護警蹕(善曰魯靈光殿賦/曰又似帝室之威)¶
(神漢儀曰皇帝輦動則左右侍帷幄者稱警出則傳蹕止行/人淸道也/翰曰威神謂天子也得神馬可以扶衞天子警)¶
(蹕也警蹕出/入淸道也)是用(善本無/此二字)精曜叶從靈物咸秩(善/曰)¶
(協合也論語撰考讖曰下學上達知我者其天乎通精曜也/尚書曰龜筮協從又曰咸秩無文秩序也/濟曰精曜天駟)¶
(星也謂星叶從而爲神馬靈/物謂天馬也言皆有次序)曁明命之初基罄九區¶
而率順(善曰爾雅曰曁及也明命謂高祖也九區九服也/尚書伊尹曰先王顧諟天之明命劉騊駼郡太守箴)¶
<pb:KR4h0003_SBCK_014-4a>¶
(曰大漢遵周化洽九區/良曰曁至罄盡也九/區九州也至明命之初盡九州皆率而順從)有肆險以¶
稟朔或踰遠而納賮(善曰肆險入慕化也長楊賦曰故/平不肆險魏都賦曰思稟正朔孟)¶
(子曰有遠行者必以賮蒼頡篇曰賮財貨也說文曰賮會禮/也/銑曰肆棄也言九區之人皆棄險踰遠稟正朔納賮貨)¶
(也)聞王會之阜昌知函(含)夏之充牣(音仞/善曰/阜盛也周書)¶
(王會曰成周之會鄭𤣥曰王城旣成大會諸侯及四夷也漢/書郊祀歌曰敷華就實旣阜旣昌揚雄河東賦曰函夏之大)¶
(服虔曰函諸夏也漢書音義蘇林/曰充牣喩多也如淳曰牣滿也)揔六服以收賢掩七¶
戎而得駿(善曰收賢取賢善之馬也周禮曰王畿外侯服/甸服男服采服衞服蠻服斯爲六服爾雅曰九)¶
(夷八狄七戎六蠻謂之/四海郭璞曰七戎在西)蓋乘風之淑類實先景之洪¶
𦙍(善曰崔駰七依曰服飛兔之中乘騁華騠之驂輪蹠虛/騰雲乘風度津漢書揚雄河東賦曰六先景之乘劉劭)¶
(魏明帝誄曰先皇嘉其誕授洪𦙍/濟曰乘風先/景言迅速也淑美洪大也種類美大而迅疾也)故能代¶
<pb:KR4h0003_SBCK_014-4b>¶
驂象輿歴配鈎陳(去聲叶韻/善曰鄭𤣥毛詩箋曰在/旁曰驂韓子曰黄帝合鬼神於泰山)¶
(駕象車張楫曰德流則山出象車山之精瑞也上林賦曰象/輿婉嬋於西清晉天文志曰鈎陳太帝之座/良曰象輿象)¶
(車也鈎陳天子衞也此馬武/帝賜文帝故云代驂歴配也)齒算延長聲價隆振信¶
聖祖之蕃錫(五臣本/作賜)留皇情而驟進(善曰鄭𤣥儀/禮注曰筭數)¶
(也風俗通曰張伯坐養聲價祖高祖也皇文帝也周易晉卦/曰康侯用錫馬蕃庶/銑曰言長命而聲價盛振此馬帝爲)¶
(蕃王高祖賜之故/云留皇情而驟進)徒觀其附筋樹骨垂梢(所/交)植髮¶
雙瞳夾鏡兩權協月(善曰相馬經曰良馬可以筋骨/相也梢尾之垂者髮額上毛也)¶
(尾欲梢而長張敞集曰蒼繩託驥之髮也傅𤣥乘輿馬賦曰/頭似削成尾如植髮相馬經曰目成人者行千里注云成人)¶
(者視童子中人頭足皆見言目中淸明如鏡或云兩目中央/旋毛爲鏡權頰權也相馬經曰頰欲圓如懸璧因謂之雙璧)¶
(其盈滿如月異相之表也黃伯仁龍馬頌曰/雙璧似月/翰曰蘭筋勁骨毛髮長植也)異體峯生¶
<pb:KR4h0003_SBCK_014-5a>¶
殊相逸發超攄絶夫塵轍驅騖迅於滅沒(善曰/峯生)¶
(若山而生峯也劉歆遂初賦曰馬龍騰以超攄列子秦穆公/謂伯樂曰子之年長矣子之姓有可使求馬者乎伯樂對曰)¶
(良馬可以形容筋骨相也天下之馬者若滅若沒若亡若失/若此者絶塵弭轍臣之子皆下才也可告以良馬不可告天)¶
(下之馬也李尤馬鞍銘曰驅騖馳逐騰踊覆踐/濟曰峯生/言多異體與他馬不同也超攄驅騖行走貌絶夫塵轍謂塵)¶
(不及馬輪不踱轍/滅沒皆言疾也)簡偉塞(去)門獻狀絳闕旦刷幽¶
燕晝秣荆越(善曰塞紫塞也崔豹古今注曰秦所築長/城土色皆紫漢塞亦然故稱紫塞有關故)¶
(曰門塞或爲寒非也傅𤣥北都賦曰巍巍絳闕也說文曰刷/刮也魏都賦曰刷馬江州毛詩曰言秣其馬杜預曰以粟飯)¶
(馬曰秣幽燕荆越四地名也/良曰偉美也塞門在北出馬/處也絳闕天子門也言簡於塞門獻於絳闕秣飼也幽燕北)¶
(地名荆越南地名朝日未/出時晝日出後言馬疾也)敎敬不易之典訓人必書¶
之舉(去聲叶韻/善曰孝經曰聖人因嚴以教敬國語虢/文公曰王其監農不易左氏傳曰訓人事君又曹劌)¶
<pb:KR4h0003_SBCK_014-5b>¶
# SB1_1901-011.png
# page missing
<pb:KR4h0003_SBCK_014-5b>¶
却屬輦輅(善曰服虔通俗文曰天子出虎賁伺非常謂/之遮迾漢書音義晉灼曰迾古列字也)¶
(曰迫速也遮猶衞也列行也言馬進速於前行者則遮/衛天子以爲行列也却後者則充屬徒之車也輦輅車也)欻¶
聳擢以鴻驚時濩略而龍翥(善曰薛綜西京賦注曰/欻忽也說文曰欻有所)¶
(吹起也傅𤣥乘輿馬賦曰形便飛燕勢越驚鴻甘泉賦曰迺/濩略綏蕤張景陽七命曰虯踊螭騰麟超龍翥/翰曰皆奔)¶
(驚之/皃)弭雄姿以奉引婉柔心而待御(善曰東京賦/曰奉引旣畢)¶
(先輅乃發/銑曰弭雄猛之姿奉引/塗路婉順其心待天子之駕御也)至於(五臣本/作于)露滋月¶
肅霜戾秋登王于興言闡肄(五臣本/作肆)威稜(善曰禮/記曰孟)¶
(秋之月天地始肅爾雅曰戾至也又曰登成也毛詩曰王于/興師漢書武帝報李廣曰威稜憺乎鄰國又曰興言出宿聲)¶
(類曰闡大開也賈逵國語注曰肄習也/濟/曰肆縱也言天子候秋時殺氣以縱威稜也)臨廣望坐¶
百層料(平)武藝品驍(古/堯)騰(善曰地理書洛陽故宮曰/廣望觀臨金市劉梁舉曰)¶
<pb:KR4h0003_SBCK_014-6a>¶
(鴻臺百層干雲參差字林曰料量也夏侯淳馳射賦曰參武/藝以遊遨說文曰驍良馬也廣雅曰騰奔也/良曰廣望百)¶
(百層皆臺名料擇也言簡擇/武藝之士類驍騰之馬也)流藻周施和鈴重設(善/曰)¶
(流藻周流藻畫也應瑒馳射賦曰藻飾齊鳴左傳臧孫達曰/鍚鑾和鈴昭其聲也/向曰藻畫文言周帀畫文重設鈴於)¶
(上)睨影高鳴將超中折(善曰相馬經曰馬有眄影而視/者/翰曰睨視也馬有視影高)¶
(鳴者良馬也/超走折住也)分馳逈場角壯永埒(善曰南都賦曰羣士/放逐馳乎沙場曹毗)¶
(馬射賦曰脩埒坦其平舒/銑曰/分走競壯於迥地長埓也角競也)别輩越羣絢(火/縣)練夐¶
絶捷趫夫之敏手促華鼓之繁節(善曰絢練疾貌/夐絶迥絶也廣)¶
(雅曰蹻健也孔安國尚書傳曰敏疾也言射有常儀鼓有常/節今以馬馳之疾故加捷促也應瑒馳射賦曰旝動鼓震讃)¶
(聲雷潰魏略司馬景王與許允書曰震華鼓建朱節/濟曰/夐迥絶遠也言越於羣輩疾而逈逺也射必擊鼓以節馬步)¶
(今馬疾故使趫捷/之夫促手而擊之)經𤣥蹄而雹散歴素支而冰裂¶
<pb:KR4h0003_SBCK_014-6b>¶
(善曰𤣥蹄馬蹄也素支月支也皆射帖名也言馬旣良射者/亦中故𤣥蹄雹散素支冰裂也邯鄲淳藝經曰馬射左邊爲)¶
(月支二枚馬蹄三枚也/良曰此謂騎射也𤣥蹄/素人皆射帖名經歴着也雹散冰裂皆中帖之聲)膺門沫¶
赭汗溝走血(善曰相馬經曰膺門欲開汗溝欲深漢書/天馬歌曰霑赤汗沫流赭應劭曰大宛馬)¶
(汗血霑濡也流沫如赭也/如淳曰沫或作頮音悔)踠迹迴唐畜怒未洩(五臣/本作)¶
(㳿)乾心降而微怡都人仰而明(五臣本/作朋)悅(善曰方/言曰洩)¶
(歇也南都賦曰收歡命駕分背迴唐東都主人曰馬踠餘足/士怒未洩乾喩文帝也周易曰乾爲天毛詩曰彼都人士)¶
(翰曰唐道也㳿散也踠跡畜怒謂馳驟之勢未散也/乾天也言天子微悅都人羣聚而歡也朋猶羣聚也)姸變¶
之態旣畢凌遽之氣方屬(五臣本/作厲)跼(忂/玉)鑣轡之¶
牽制(五臣本/作掣)隘通都之圈(求/免)束眷西極而驤首望¶
朔雲而蹀足(善曰羽獵賦曰虎豹之陵遽鄭𤣥喪服注/曰屬連也字林曰跼踡行不申也得通都)¶
<pb:KR4h0003_SBCK_014-7a>¶
(馳騁猶爲圈束司馬遷書曰通邑大都說文曰圈養畜閑也/漢書天馬歌曰天馬來從西極又曰武帝得烏孫馬名天馬)¶
(後更名西極馬鄒陽上書曰交龍驤首曹顔遠感舊賦曰胡/馬仰朔雲越鳥巢南樹又圍棊賦曰良馬蹀足輕車結輪)¶
(銑曰言變態旣畢勇急之氣增以連屬而牽掣銜轡嫌國都/之隘窄故眷望西極朔雲冀申奔逸也凌遽勇皃驤舉也西)¶
(極天馬所出也朔雲朔方雲/中二郡也蹀足謂疾行也)將使紫鷰駢衡綠虵衛¶
轂纎驪接趾秀騏(五臣/作驥)齊亍(丑緑反/善曰尸子曰/我得而民治則馬有紫)¶
(燕蘭池劉劭趙都賦曰良馬則飛兔奚斯常驪紫燕衡車衡/也尚書中候曰龍馬赤文綠色鄭𤣥曰赤文而綠地也李斯)¶
(上書曰乘纎驪之馬尸子曰馬有秀騏逢騩毛萇詩傳曰騏/綦文也音其騩京媚切/向曰紫鷰綠虵纎驪秀驥皆駿馬)¶
(名也騈並也衡/車衡也亍行皃)覲王母於崐墟要帝臺於宣嶽(善/曰)¶
(史記曰造父取驥之乘匹與桃林盜驪驊騮騄駬獻之繆王/繆王使造父爲御西巡狩見王母樂之忘歸列仙傳曰西王)¶
(母在崑崙山山海經曰鼓鐘之山帝臺之所以觴百神也郭/璞曰帝臺神人名山海經有宣山/濟曰覲見也言駕此馬)¶
<pb:KR4h0003_SBCK_014-7b>¶
(經過王母/帝臺所居)跨中州之轍迹窮神行之軌躅(善曰司馬/相如大人)¶
(賦曰世有大人在乎中州列子曰黃帝夢游華胥氏之國其/國乘空如履實山谷不躓其步神行而已轍迹見下文監武)¶
(穆注前漢班嗣書伏孔氏之軌躅/良曰跨徧也/言車轍徧中州尽人神所行之迹軌躅皆迹也)然而盤¶
于遊畋作鏡前王肆於人上取悔義方(善曰尚書/曰文王弗)¶
(敢盤于遊畋孟子曰詩云殷鑒不遠在夏后之世趙岐曰以/前代善惡爲明鏡也左氏傳師曠諫晉悼公曰天之愛人甚)¶
(矣豈使一人肆於人上杜預曰肆恣也庾元規表曰爲國取/悔左氏傳石蜡曰臣聞愛子敎之義方/向曰前王太康也)¶
(盤遊喪國思太康之事可以作鏡於今/日豈縱於人上取悔責於道義之方)天子乃輟駕迴¶
慮息徒解裝鑒武穆(五臣本/作穆武)憲文光(善曰孔叢子/曰孔子歌曰)¶
(喟然迴慮題彼泰山嵇康贈秀才詩曰息徒蘭圃王逸荔枝/賦曰裝不及解許愼淮南子注曰裝束也左氏傳右尹子革)¶
(曰周穆王欲肆其心周行天下將皆有車𨅊馬跡焉漢書武/帝好大宛馬使者相望於道又賈捐之曰孝文皇帝時有獻)¶
<pb:KR4h0003_SBCK_014-8a>¶
(千里馬者詔曰鸞旗在前屬車在後吉行日三十凶行日五/十朕乘千里之馬獨先安之於是乃還其馬東觀漢記光武)¶
(記曰是時名都王國有獻名馬駕鼓車/翰曰輟止也天子/止遊迴慮解息徒御裝具以穆王漢武帝爲鑒戒丈帝光武)¶
(爲憲/法也)振民隱脩國章戒出豕之敗御惕飛鳥之¶
跱衡(善曰小雅曰振救也國語祭公謀父曰勤恤民隱而/除其害韋昭曰隱痛也韓子曰王子期爲趙簡子御)¶
(取道爭千里之表其始發也彘伏溝中王子期齊轡策而進/之彘突出於溝中馬驚敗駕古文周書曰穆王田有黑鳥若)¶
(鳩翩飛而跱於衡御者斃之以策馬佚不克止之躓於乘傷/帝左股案漢明帝起居注云帝向太山至滎陽有鳥鳴軛中)¶
(郎將王吉引弓射殺之將以示帝曰鳥鳴軛彎弓射洞胷腋/陛下壽萬歲臣受二千石乃賜帛二百匹東觀漢記朱勃上)¶
(書理馬援曰飛鳥跱衡馬驚觸虎物類相生亦無不有/濟/曰人有隱痛不濟者發倉稟以濟之國章謂國之禮儀也跱)¶
(立也衡車軛也言今戒懼/比豕突鳥立恐驚馬也)故祇愼乎所常忽敬(五臣本/作警)¶
備乎所未防(善曰周書芮良夫曰惟禍發於人之倏忽/王弼周易注曰敬愼防備可以不敗/良)¶
<pb:KR4h0003_SBCK_014-8b>¶
(曰祇敬忽輕也言敬愼常日所輕之事/謂省岀入也備其所未防以為警戒)輿有重輪之安¶
馬無泛(方/奉)駕之佚(音逸/善曰蔡雍獨斷曰乘輿重轂/外復有一轂副轄其外乃復設轄然)¶
(重輪卽重轂也漢書曰夫泛駕之馬亦在御之而已應劭曰/泛覆也如淳曰方腫切/翰曰天子重輪取其安也佚過也)¶
處以濯龍之奥委以紅粟之秩(善曰盧植集曰詔/給濯龍廏馬三百)¶
(匹鄭𤣥尚書注曰奥內也廣雅曰委累也言累加之也鄭𤣥/周禮注曰秩祿廩也漢書曰太倉之粟紅腐而不可食/銑)¶
(曰濯龍内廏名/奥深委與也)服養知仁從老得卒加弊帷收仆¶
質(善曰鷦鷯賦曰屈猛志以服養嵇康養生論曰從曰/得老從老得終禮記孔子曰弊帷不棄爲埋馬也)天¶
情周皇恩畢(善曰魏都賦/曰皇恩綽矣)¶
亂曰惟德動天神物儀兮(善曰尚書益贊于禹曰惟/德動天春秋合誠圖曰黃)¶
(帝先致白狐白虎諸神物乃下/良曰言德動天故神馬呈其容儀)於時駔(子/朗)駿充階街¶
<pb:KR4h0003_SBCK_014-9a>¶
(佳)兮(善曰說文曰駔壯也言駔駿之馬充於階街也魏都/賦曰驥馬塡廏而駔駿王逸楚辭注曰駔駿馬名也)¶
稟靈月駟祖雲螭兮(善曰春秋考異記云地生月精/為馬漢書曰漢中星爲天駟黄)¶
(伯仁龍馬賦曰資𤣥螭之表像似靈虯/之矩則郭璞游仙詩曰雲螭非我駕)雄志倜(惕)儻精¶
權奇兮(善曰漢書天馬歌曰志淑儻精權奇廣雅曰倜儻/卓異也/銑曰言雄壯之志倜儻絶羣也權奇善)¶
(行/皃)旣剛且淑服鞿(機)羈兮(善曰周禮曰師曠見太子/太子曰詩云馬之剛矣轡)¶
(之柔矣楚辭曰余雖小子脩姱以鞿羈兮王逸曰韁在口曰/鞿絡在頭曰羈/濟曰剛壯淑善也鞿羈韁控也言壯而善)¶
(服於韁/控也)効足中黃徇驅馳兮(善曰曹植與陳琳書曰驥/騄不常步應良御而效足)¶
(漢書舊儀曰中黃門駙馬大宛馬汗血馬乾河馬天馬曹植/令曰今皇帝損乘輿之副竭中黃之府/良曰中黃中營也)¶
(以身從物曰徇言効/天子之營以從驅馳)願終惠養蔭本枝兮(善曰漢書/踈廣曰此)¶
(金者聖主所以惠養老臣毛詩曰本枝百/世/良曰願終惠養以及後世覆蔭也)竟先朝露長¶
<pb:KR4h0003_SBCK_014-9b>¶
委離兮(善曰朝露至危而又先之言甚速也漢書李陵謂/蘇武曰人生如朝露曹子建自試表曰常恐先朝)¶
(露楚辭曰遂萎絶而離異禮記曰哲人其萎乎家語爲委萎/與委古字通/翰曰竟終也言終先朝露而死委棄恩惠離)¶
(别服/御)¶
　　　舞鶴賦¶
　　　　鮑明遠¶
散幽經以驗物偉胎化之仙禽(善曰相鶴經者出自/浮丘公公以自授王)¶
(子晉崔文子者學仙於子晉得其文藏嵩高山石室及淮南/八公採藥得之遂傳於世鶴經曰鶴陽鳥也因金氣依火精)¶
(火數七金數九故十六年小變六十年大變千六百年形定/而色白又云二年落子毛易黑點三年頭赤七年飛薄雲漢)¶
(又七年學舞復七年應節晝夜十二鳴六十年大毛落茸毛/生色雪白泥水不能汚百六十年雄雌相見目精不轉孕千)¶
(六百年飮而不食食於水故啄長軒於前故後短栖於陸故/足高而尾凋翔於雲故毛豐而肉疎行必依洲嶼止必集林)¶
<pb:KR4h0003_SBCK_014-10a>¶
(木蓋羽族之宗長仙人之騏驥也隆鼻短口則少眠露眼赤/精則視遠頭銳身短則喜鳴四翎亞膺則體輕鳳翼雀毛則)¶
(善飛龜背鼈腹則能產軒前垂/從則善舞洪髀纖趾則能行)鍾浮曠之藻質抱淸¶
迥之明心(善曰曹植九詠章句曰鍾當也/翰曰鍾美/也美其輕浮放曠文藻之質淸遠之心也)指¶
蓬壷而翻翰望崐閬而揚音(善曰東方朔十洲記崑/崙山有三角一角正北)¶
(名閬風顚一角正東名崑崙宮/向曰蓬壷崑閬皆仙山名)帀日域以迴騖窮天¶
步而高尋(善曰相鶴經曰一舉千里不崇朝而徧四海者/也長楊賦曰東震日域毛詩曰天步艱難陸機)¶
(擬古詩曰粲粲光天步然文雖出彼而意竝殊不以文害意/也/良曰日域天步言至遠也言能窮徧天下而爲遊焉)¶
踐神區其旣逺積靈祀而方多精含丹而星曜¶
頂凝紫而烟華(善曰一舉千里故云旣遠壽踰千歲故/云方多相鶴經曰露目赤精則視遠)¶
(濟曰神區神明之區域祀年也踐歴旣遠/年壽又多目赤如星頂色如紫烟之華)引員(五臣本/作圓)吭(何/朗)¶
<pb:KR4h0003_SBCK_014-10b>¶
之纎婉頓脩趾之洪姱(苦華反/善曰相鶴經曰高/脚疎節則多力王逸楚辭注)¶
(曰姱好也吭胡洚切/銑曰吭頸也姱美/也引頸細而曲足趾高䟽大多姱美也)疊霜毛而弄¶
影振玉羽而臨霞(善曰閔鴻羽扇賦曰同皦素於凝霜/江逌扇賦曰瓊澤冰鱗瓊亦玉也)¶
(翰曰霜毛玉羽言其/色白而臨於霞也)朝戲於芝田夕飲乎瑤池(善曰十/洲記曰)¶
(鐘山在北海之子地仙家數千萬耕田種芝草課計頃𠭇也/穆天子傳曰天子觴王母於瑤池之上/向曰言鶴朝夕遊)¶
(戲飮啄/於中也)厭江海而遊澤掩雲羅而見羈(善曰新序曰/晉文公出田)¶
(漁者曰鴻鵠保河海之中厭而徙之小澤必有矰弋之憂鸚/鵡賦曰冠雲霓而張羅/濟曰厭棄江海遊山澤掩遭羅網)¶
(故爲人所羈束雲/羅言羅高及雲)去帝鄕之岑寂歸人寰之喧卑¶
(善曰莊子曰乘彼白雲至于帝鄉岑寂猶高靜也/良曰帝鄉天帝之鄕也人寰人之寰宇喧卑之處也)歲崢¶
嶸而愁(五臣/作催)暮心惆悵(五臣/作惕)而哀離(善曰廣雅曰崢/嶸高貌歲之將)¶
<pb:KR4h0003_SBCK_014-11a>¶
(盡猶物之高楚辭曰惆悵而私自/憐/銑曰崢嶸零悴皃惆惕悲傷貌)於是窮陰殺節急¶
景凋年凉沙振野箕風動天(善曰禮記曰季冬之月/日窮于次神農本草經)¶
(曰秋冬爲陰禮記曰仲秋之月殺氣浸盛易卦通驗曰巽氣/至則大風揚沙春秋緯曰月失其行離於箕者風易緯曰箕)¶
(風飄石折樹/銑曰箕/星名主風故云箕風)嚴嚴苦霧皎皎悲泉冰塞長¶
河雪滿羣山(善曰海賦曰羣山旣略/翰曰嚴/嚴慘烈皃寒霧殺物故云苦也)旣而¶
氛昏夜歇景物澄廓星翻漢迴曉月將落感寒¶
雞之早晨憐霜鴈之違漠(善曰廣雅曰廓空也魏文/帝雜詩曰天漢迴西流)¶
(向曰氛昏陰氣也歇止也/違漠鴈背沙漠以就溫也)臨驚(五臣/作淸)風之蕭條對流¶
光之照灼唳(力/計)淸響於丹墀舞飛容於金閣(善/曰)¶
(傅休弈雜詩曰一紀如流光唳鶴聲也八王故事陸機嘆曰/欲聞華亭鶴唳不可復得漢典職儀曰以丹漆地故稱丹墀)¶
<pb:KR4h0003_SBCK_014-11b>¶
(相鶴經云舞飛注見前/向曰蕭條風聲流光謂月光/流下也唳鶴鳴也丹墀天子堦庭也金閣以金飾閣也)始¶
連軒以鳳蹌(七/良)終宛轉而龍躍(善曰海賦曰翔霧連/軒相鶴經曰鳳翼則)¶
(善飛尚書曰鳥獸蹌蹌周易曰見龍/在田或躍在淵/濟曰鶴舞之貌)躑躅徘徊振迅騰¶
催驚身蓬集矯翅雪(五臣/作雲)飛(善曰或飛騰或摧折如/蓬之集如雪之飛相鶴)¶
(經曰大毛落茸毛生色雪白/良曰跳躑騰舉如飄蓬飛雲也)離綱别赴合緖相依¶
(善曰綱緖謂舞之行列也言或離而别赴/或合而相依/銑曰舞之行列離合貌)將興中止若¶
往而歸颯沓矜顧遷延遲暮(善曰颯沓羣飛貌矜顧/矜莊相顧也遷延徐退)¶
(也高唐賦曰遷延引身楚辭曰恐美人之遲暮王逸曰暮晩/也/翰曰將起復止如去復還颯沓矜顧謂自憐顧盼也遷)¶
(延遲暮/謂徐緩)逸翮後塵翺翥先路(善曰言飛之疾塵起居/鶴之後鶴飛在路之先)¶
(楚辭曰來吾導夫先路/翰曰逸翮之/急塵在鶴後翺翥飛也先路高路也)指會規翔臨岐¶
<pb:KR4h0003_SBCK_014-12a>¶
矩步(善曰會四會之道岐岐路也洛陽記曰銅駞二枚在/四會道頭爾雅曰二達謂之岐郭璞曰岐道傍出)¶
(良曰指會臨岐皆舞之節/臨指其節翔步皆中規矩)態有遺姸貌無停趣(濟曰/姿態)¶
(餘言多也皃之移/轉亦不停其趨嚮)奔機逗(徒/鬬)節角睞(力/代)分形(善曰機/節舞之)¶
(機節奔獨赴也說文曰逗止也角猶競也廣雅曰睞視也/良曰機會也睞斜視也言奔會止節以眼角斜視各分退一)¶
(邊/也)長揚緩騖竝翼連聲輕迹淩亂浮影交橫¶
(善曰相淩而交橫/銑曰言長/舉頭緩行相竝連聲而鳴也)衆變繁姿參差洊(寂/見)¶
密(善曰傅𤣥乘輿馬賦曰繁姿屢發字書曰洊仍也/翰曰洊重也言鶴戀態羽翼參差相重而密也)烟¶
交霧凝若無毛質風去雨還不可談悉(善曰毛羽/與煙霧同)¶
(色故云若無風雨旣除而色愈淨故難悉也/向曰悉盡也/言烟霧相交與鶴同色如不見毛質如風雨之去來非說可)¶
(盡其/美)旣散魂而盪目迷不知其所之(善曰韓詩曰/聊樂我魂薛)¶
<pb:KR4h0003_SBCK_014-12b>¶
(君注曰魂神/銑曰言觀/者魂散目盪迷不知所從)忽星離而雲罷(五臣/作羅)整神¶
容而自持仰天居之崇絶更惆悵(五臣/作惕)以驚思¶
(善曰星離分散也雲罷止也韓子曰雲罷霧濟而龍與螾蟻/同矣自持自整持也神女賦曰頩薄怒而自持蔡邕述行賦)¶
(曰皇家赫赫而天居崇高而懸絶/銑曰星離雲羅謂鶴散/立貌整神容鶴將飛貌天居鶴之舊居崇絶高遠言仰望舊)¶
(居高遠惆惕/然驚其所思)當是時也燕姬色沮巴童心恥巾拂¶
兩停丸劒雙止(善曰左氏傳曰齊人伐北燕人歸燕姬/巴童巴渝之童也毛萇詩傳曰沮猶壞)¶
(也沈約宋書曰晉初有公莫舞今之巾舞也相傳云項莊劒/舞項伯以䄂隔之今之用巾蓋像項伯衣袖之遺式又江左)¶
(初有拂舞舊云拂舞吳舞西京賦曰跳丸劒之揮霍/良曰/巴童燕姬竝善歌舞者沮敗恥慙也巾拂舞人所執者丸弄)¶
(鈴者劒弄刀者言對此鶴/舞皆色敗心慙而停止也)雖邯鄲其敢倫豈陽阿之¶
能擬(善曰漢書有邯鄲鼓員古樂府曰黃金爲君門白璧/爲君堂上有雙樽酒使作邯鄲倡淮南子曰夫歌采)¶
<pb:KR4h0003_SBCK_014-13a>¶
(菱發陽阿/銑曰邯鄲善爲歌曲/陽阿雅曲對此亦不敢倫擬也)入衞國而乘軒出吳¶
都而傾市(善曰左氏傳曰衛懿公好鶴鶴有乘軒者注云/軒大夫車也吳越春秋曰吳王闔閭有小女王)¶
(與夫人女會食蒸魚王甞半女怨曰王食魚辱我不忍久生/乃自殺闔閭痛之葬於邦西閭門外鑿池積土爲山石爲槨)¶
(金鼎玉柸銀樽珠襦之寶以送女乃舞白鶴於吳市/中萬人隨觀遂使男女與鶴俱入墓門因塞之以送死)守馴¶
養於千齡結長悲於萬里(善曰養生要曰鶴壽有/千百之數阮籍詠懷詩)¶
(曰鴻鵠相隨飛隨飛適荒裔雙翮浸長/風須臾萬里逝/向曰馴順齡年也)¶
　　志上¶
　　　幽通賦(善曰漢書曰班固作幽通賦以致命遂志/賦云覿幽人之髣髴然幽通謂與神遇也)¶
　　　　班孟堅(銑曰是時多用不肖而賢良路塞而/固賦幽通述古者得失神明之理以)¶
(爲精誠信惠/是所爲政也)¶
<pb:KR4h0003_SBCK_014-13b>¶
系高頊之𤣥胄兮(善曰曹大家曰系連也胄緖也高髙/陽氏也頊帝顓頊也言已與楚同祖)¶
(俱帝顓頊之子孫也水北方黑行故稱𤣥也家語孔子曰顓/頊者黃帝之孫昌意之子也曰高陽配水也/濟曰𤣥水色)¶
(高陽氏水/德故云)氏中葉之炳靈(善曰漢書曰班氏之先與楚/同姓令尹子文之後子文&KR0004;)¶
(生棄於夢澤中虎乳之楚人謂虎班其子以爲號秦滅楚遷/晉代之間因氏焉應劭曰中葉謂令尹子文也乳虎故曰炳)¶
(靈毛詩曰昔在中葉/良曰/炳靈炳明也靈胄謂虎乳也)颻颽(五臣/作凱)風而蟬蛻(稅)兮¶
雄朔野以颺聲(善曰曹大家曰颻飄颻也南風曰颽風/朔北方也言已先人自楚從北至朔方)¶
(也如蟬蛻之剖後爲雄桀揚其聲淮南子曰蟬飮而不食三/十日而蛻漢書曰始皇之末班懿避地於樓煩當孝惠高后)¶
(時以財雄北邊/銑曰秦末班氏凌遲懿自楚/避難於地如沛如隨風飄去故云颻也颺振也)皇十紀而¶
鴻漸兮有羽儀於上京(善曰晉灼曰皇漢皇也應劭/曰紀世也鴻鳥也漸進也言)¶
(先人至漢十世始進仕有羽翼於京師也成帝之初班况女/爲婕妤父子竝在長安周易曰鴻漸于陸其羽可用爲儀)¶
<pb:KR4h0003_SBCK_014-14a>¶
(翰曰紀代也鴻水鳥也言如鴻/鳥之進有冠冕羽儀於上京)巨滔天而泯夏&KR0006;考¶
遘愍以行謠(善曰應劭曰王莽字巨君曹大家曰滔漫/也泯滅也夏諸夏也考父也言父遭亂猶)¶
(行歌謠意欲救亂也詩云我歌且謠尚書曰象恭滔天行謠/言憂思也/向曰莽爲滔天之虐泯滅中夏也遘遇也言父)¶
(遇王莽亂愍於生人行/爲歌謠者救亂之志)終保已而貽則&KR0006;里上仁之¶
所廬(善曰終猶竟也言考能自保已又遺我法則也莊子/曰聖人其於人也樂物之通而保已焉曹大家曰貽)¶
(遺也里廬皆居處名也言我父早終遺我善法則也何謂善/法則乎言爲我擇居處也孔子曰里仁爲美/濟曰貽遺則)¶
(法也言終保愛我父之所遺法/則爲我擇仁者之里爲廬舍)懿前烈之純淑兮窮¶
與達其必濟(音躋叶韻/善曰曹大家曰懿美也前烈/先祖也言已先祖窮遭王莽達則必富貴)¶
(濟渡民人惠利之風有令名於後世也孟子曰窮則獨善其/身達則兼善天下呂氏春秋曰古之得道者窮亦樂達亦樂)¶
(非窮達異也道得於此窮達一也/良曰懿美也前烈先祖/也美我先祖有純淑文德身處窮厄也亦有濟時之志身得)¶
<pb:KR4h0003_SBCK_014-14b>¶
(榮達必有/經國之義)咨孤蒙之眇眇兮將圮(平/鄙)絶而罔階(善/曰)¶
(曹大家曰蒙童蒙也眇微也圮毀也言已孤生童微陋鄙薄/將毀絶先祖之跡無階路以自成也圮皮義切/銑曰咨嗟)¶
(蒙闇也嗟/我闇微也)豈余身之足殉兮違世業之可懷(善曰/項岱)¶
(曰殉營也曹大家曰違恨也懐思也違或作愇愇亦恨也孔/叢子曰仲尼大聖自兹以降世業不替也/翰曰殉營也言)¶
(我身不足營先人之事恨/此代業毀絶誠可懷也)靖潛處以永思兮經日月¶
而彌遠(善曰曹大家曰言已安靜長思不欲毀絶先人之/功跡日月不居忽復大遠/向曰言潛處長思先)¶
(人之業欲/以經繼之)匪黨人之敢拾(渠/業)兮庶斯言之不玷(善/曰)¶
(應劭曰拾更也自謙不敢與鄉人更進也曹大家曰庶此異/行不玷先人之道也毛詩曰斯言之玷不可爲也/濟曰黨)¶
(鄉拾更也言先人教我謙恭之道令我不敢與/鄉人更進自矜已善庶奉先人謙道而無瑕玷)魂焭焭¶
(求/營)與神交兮精誠發於宵寐(五臣作寤/善曰曹大/家曰言人之晝所思想)¶
<pb:KR4h0003_SBCK_014-15a>¶
(夜爲之發夢乃與神靈接也/良曰焭焭孤貌言/魂魄孤飛若與神靈交遊發我精誠於夜夢之中)夢登山¶
而迥眺兮覿幽人之髣髴(善曰項岱曰覿見也張晏/曰幽人神人也曹大家曰)¶
(登山遠望見深谷之中有人髣髴欲/來也/銑曰眺望也髣髴不分明貌)攬葛藟而授余兮¶
眷峻谷曰勿墜(善曰曹大家曰言夢臨深谷欲墜見神持/葛來授我也/翰曰葛藟蔓草也言夢)¶
(臨深峻之谷見神人授我蔓草/而謂我曰勿墜落也曰語辭)昒(昧)昕(欣)寤而仰思兮¶
心矇矇猶未察(善曰曹大家曰昒昕晨旦明也言已旦/仰思此夢心中矇矇未知其吉凶鄧展)¶
(曰昒/音忽)黃神邈而靡質兮儀遺讖以臆對(善曰應劭/曰黄黃帝)¶
(也作占夢書邈遠也言黃神邈遠無所質問依其遺讖文以/胷臆爲對也淮南子曰黃神嘯吟遺讖謂夢書也/濟曰黃)¶
(神黃帝也質猶見/也言邈遠無見)曰乘高而遌(五臣作/遻音迕)神兮道遐通¶
而不迷(善曰曹大家曰遌遇也言已緣高而遇神道術將/通不迷惑之象也/良曰言乘高遇神微道遠通)¶
<pb:KR4h0003_SBCK_014-15b>¶
(漸不/迷惑)葛緜緜於樛木兮詠南風以爲綏(善曰曹大/家曰詩周)¶
(南國風曰南有樛木葛藟纍之樂只君子福履綏之此是安/樂之象也/銑曰樛木高木也緜緜葛緣木之貌南風國風)¶
(之詩綏安也言詠/此所以安於下也)蓋惴惴(之/瑞)之臨深兮乃二雅之¶
所祇(善曰曹大家曰祇敬也大雅曰人亦有言進退惟谷/小雅曰惴惴小心如臨于谷此皆敬愼之戒也/翰)¶
(曰臨深喩戒懼也二雅皆/詩篇名所以美敬愼也)旣訊爾以吉象兮又申之¶
以炯戒(善曰爾雅曰訊告也曹大家曰炯明也登高爲吉/象深谷爲明戒也/向曰謂前日夢登山爲吉象)¶
(也)盍孟晉以迨(徒/改)羣兮辰儵忽其不再(善曰應/劭曰盍)¶
(何不也曹大家曰孟勉也晉進也迨及也儵過也言何不勉/進而及羣時早得進用月日倏忽將復過去楚辭曰時不可)¶
(兮再得/濟/曰辰時也)承靈訓其虛徐兮佇盤桓而且俟(善/曰)¶
(曹大家曰靈神靈也虚徐狐疑也竚立也盤桓不進也俟待/也詩曰其虚其徐周易曰初九盤桓利居貞/良曰言承神)¶
<pb:KR4h0003_SBCK_014-16a>¶
(靈訓戒故狐疑佇立/盤桓且待而不進也)惟天地之無窮兮鮮生民之晦¶
(武/杯)在(善曰曹大家曰鮮少也晦兦幾也言天地無窮極民/在其間上壽一百二十年少者亡幾耳莊子曰天與)¶
(地無窮人死有時晦銑曰天地之運/無極人生之時少無幾何在於代也)紛屯邅(張/連)與蹇連¶
兮何艱多而知寡(善曰漢書音義曰世艱多智少故遇/禍也曹大家曰屯蹇皆難也周易曰)¶
(屯如邅如又曰往蹇來連/翰曰紛亂/屯邅與蹇連皆艱難之多而識知者寡)上聖迕(五臣/作寤)而¶
後拔兮豈羣黎之所御(善曰曹大家曰迕觸也禦止/也言上聖之人舜有焚廩塡)¶
(井湯囚夏臺文王拘羑里孔子畏匡在陳絶糧皆觸艱難然/後自拔張晏曰豈衆人之所能預自防止耶又曰曹大家以)¶
(寤爲迕也毛詩曰羣黎百/姓向曰上聖謂湯文王也)昔衞叔之御(訝)昆兮昆爲¶
寇而喪予(善曰公羊傳曰叔武讓國奈何文公逐衞侯而/立叔武叔武立治反衞侯衞侯得反曰叔武篡)¶
(我終殺叔武何休曰叔武訟治於晉文公令白王者反衞侯/使還國也韋昭曰御音訝訝迎也/濟曰衞成公會盟於楚)¶
<pb:KR4h0003_SBCK_014-16b>¶
(成公弟衞叔守國有人譖叔於公云將欲自立成公倍道/而歸國衞叔方沐握髮迎之成公疑之令前驅射而殺之)管¶
彎弧欲斃讎兮讎作后而成已(善曰讎謂桓公也左/氏傳曰呂郄將殺晉)¶
(侯寺人披請見公使讓之對曰齊桓公置射鈎而使管仲相/之/良曰管仲嘗讎齊桓公射之中鈎桓公後立爲君以管)¶
(仲爲相是/成已也)變化故而相詭兮孰云預其終始(善曰曹/大家曰)¶
(詭反也事變如此誰能預知其始終吉凶/也/銑曰言變化之相反如此誰能預知)雍造怨而先¶
賞兮丁繇(五臣/作因)惠而被戮(善曰漢書曰六年春正月上/已日封功臣二十餘人上居)¶
(南宮從複道上見諸將往往偶語以問張良良曰陛下與此/屬共取天下今已爲天子所封皆故人所愛所誅皆平生仇)¶
(怨今軍吏計功以天下爲不足徧封而恐以過失誅故相聚/謀反上曰爲之奈何良曰取上素所不快羣臣共知最甚者)¶
(一人先封以示羣臣上曰雍齒與我有故數窘我張良曰今/急先封雍齒羣臣見雍齒先封則人人自堅矣於是封雍齒)¶
(爲什方侯什音十又丁公爲項羽將逐窘漢王漢王謂丁公曰兩/賢豈相阨哉丁公引兵而還是謂惠也及項王滅丁公謁見漢王)¶
<pb:KR4h0003_SBCK_014-17a>¶
(漢王曰丁公爲臣不忠遂斬/之翰曰雍齒與髙祖有怨)栗取弔于逌(五臣/作由)吉兮王膺(五臣/作應)慶¶
於所蹙(善曰應劭曰孝景栗姬也孝景立栗姬男爲太子/栗姬妬而廢太子爲臨江王栗姬愈恚以憂死又)¶
(曰孝宣王皇后初爲婕妤許后薨上憐太子蚤失母乃選後/宮素謹愼而無子者立王婕妤爲皇后令母養太子孔安國)¶
(尚書傳曰逌所也/向曰栗謂漢景帝栗皇后也弔傷也言/初寵見愛驕淫無禮後遂怨恚而死是由吉而致傷怨也王)¶
(謂宣帝王皇后也初爲婕妤屬許皇后薨上以太子早失母/乃選後宮無子者養之因立爲皇后慶善蹙憂也王后初無)¶
(子竟以無子之/善而尊貴也)叛迴穴其若兹兮北叟頗識其倚伏¶
(善曰曹大家曰叛亂也迴邪也穴僻也禍福相反韓詩曰謀/猶迴穴淮南子曰塞上之人有善馬者其馬無故亡而入胡)¶
(人皆弔之其父曰此何遽不爲福居數月其馬將胡駿馬而/歸人皆賀之其父曰何遽不爲禍乎家富馬其子好騎墮而)¶
(折髀人皆弔之其父曰此何遽不爲福乎居一年胡人大出/丁壯者控&KR0076;而戰塞上之人死者十九此獨以跛足故父子)¶
(相保故福之爲禍禍之爲福變化不可測鶡冠子曰禍乎福所/倚福乎禍所伏濟曰北叟塞上翁也知禍福相因𠋣而生也)單(善)治¶
<pb:KR4h0003_SBCK_014-17b>¶
裏而外凋兮張修襮(博)而内逼(善曰曹大家曰治裏謂導氣/也襮表也莊子曰田開謂周)¶
(成公曰魯有單豹者巖居而水飮行年七十而猶有嬰兒之/色不幸遇餓虎殺而食之有張毅於高門懸薄無不趣義也)¶
(行年四十而有內熱之病以死豹養其內而虎食其外毅養/其外病攻其內/良曰單豹道氣於內與人無患而爲餓虎)¶
(所食故云外凋也張毅富而修表/也後以內熱而死故云內逼也)聿中龢(五臣/作和)爲庶¶
幾兮顔與冉又不得(善曰曹大家曰聿惟也顔顔淵/也冉冉伯牛也二子居中履和)¶
(庶幾聖賢然淵早夭伯牛被疾俱不得其死也論語孔子曰/有顔回者好學不幸短命死矣又曰伯牛有疾也/銑曰惟)¶
(以履中和爲庶幾則顔回早夭冉伯牛被/疾俱不壽終凡死不壽終而死曰不得也)溺招路以從¶
已兮謂孔氏猶未可(善曰曹大家曰溺桀溺也謂孔子/爲避人之士未可與安身自謂避)¶
(世者招子路從已隱也論語曰長沮桀溺耦而耕孔子過之/使子路問津焉桀溺曰孔丘之徒欤對曰然曰滔滔者天下)¶
(皆是也而誰以易之且與其從避人之士豈若從避世之士/哉/翰曰言桀溺招子路令從已隱謂孔子不可隨從也)¶
<pb:KR4h0003_SBCK_014-18a>¶
安慆慆(滔)不萉(肥)&KR0006;卒隕身乎世禍(善曰曹大家/曰滔滔亂貌)¶
(萉避也言子路不避慆慆之亂終隕身於世之禍也/向曰言子路仕於衛不能避衛亂終見殺而爲醢)遊聖¶
門而靡救&KR0006;雖覆醢其何補(善曰曹大家曰子路/遊學聖師之門無救)¶
(禍防患之助旣身死於衛覆醢不食何補益乎禮記曰孔子/哭子路於中庭引使者而問其故使者曰醢之矣遂命覆醢)¶
(濟曰聖門孔子也言子路遊孔子之門不能以聖道救禍身/猶被醢雖夫子令覆醢何所補益也謂孔子聞子路爲衛人)¶
(所醢而當食之醢皆/命覆棄之不忍食也)固行行(胡/㓪)其必㐫&KR0006;免盜亂爲¶
賴道(善曰應劭曰子路得免盜與亂聞道於仲尼也論語/曰子路行行如也子曰若由也不得其死然又子曰)¶
(君子有勇而無義爲亂小人有勇而無義爲盜/良曰行行/剛彊貌言子路用剛毅之德竟至凶殘依義而免爲盜亂者)¶
(頼聞仲尼/之道也)形氣發於(五臣/作于)根柢(帝)兮柯葉彚(謂)而¶
零(五臣/作靈)茂(善曰韋昭曰柢本也應劭曰彚類也曹大家曰/零落也張晏曰言人稟氣於父母吉凶夭壽非)¶
<pb:KR4h0003_SBCK_014-18b>¶
(獨在人譬諸草木華葉盛與零落由本根也/銑曰言物之/生氣皆發根柢也柯葉於類零落茂盛皆由本根言人吉凶)¶
(衰盛亦在/於先祖)恐魍魎之責景(五臣/作影)兮羌未得其云已¶
(善曰應劭曰諸子以顔冉季路逢災蹈害或疑其身或非其/師是由魍魎問景乃未得有已也言罔兩責景之無操不知)¶
(景之行止而有待或非三子之行殊不知吉凶之由命也故/云恐罔兩之責景羌未得其實言也莊子曰罔兩問景曰曩)¶
(子行今子止曩子坐今子起何其無特操與景曰吾有待而/然者也郭象爲罔兩司馬彪爲罔浪罔浪景外重陰也/翰)¶
(曰責問也魍魎影外微陰也言顔冉季路逢災蹈害/或疑其身或非其師亦由魍魎問影未得其已也)黎淳¶
耀于高辛兮芉(音似/善曰重黎有/弭)彊大於南汜(大明之德於高辛之)¶
(世而德流子孫故楚彊大於南汜也國語曰史伯對鄭桓公曰/夫黎爲高辛氏火正以淳耀敦大光照四海夫成天地之大)¶
(功者其子孫未嘗不章韋昭曰淳大也耀明也章顯也史記/曰楚之先祖出自重黎毛詩曰江有汜曹大家曰芉楚姓汜)¶
(涯也/向曰黎本居楚也言黎有淳和耀明之/德以亊于高辛故楚得彊大於江淮之涯也)嬴取威於¶
<pb:KR4h0003_SBCK_014-19a>¶
百儀兮姜本支乎三趾(善曰應劭曰嬴秦姓伯益之/後伯益在唐虞爲有儀鳥獸)¶
(百物之功秦所由取威於六國也姜齊姓也趾禮也齊伯夷/之後伯夷爲虞舜典天地人鬼之禮/濟曰秦其先伯益爲)¶
(虞官典鳥獸盡得其義秦由是興齊其/先伯夷典天地人之三禮齊由是興)旣仁得其信然¶
兮仰天路而同軌(善曰劉德曰人道旣然仰視天道又/同法也仁謂求仁而得仁也馮衍顯)¶
(志賦曰惟天/路之同軌)東隣虐而殲(子/廉)仁兮王合位乎三五¶
(善曰曹大家曰東鄰謂紂也殲盡也仁謂三仁也周易曰東/鄰殺牛國語曰伶周鳩對景王曰昔武王伐殷歲在鶉火月)¶
(在天駟日在析木之津辰在斗柄星在天黿星與日辰之位/在北維顓頊之所建也帝嚳受之我姬氏出自天黿及析木)¶
(者有建星及牽牛焉則我皇妣大姜之姓伯陵之後逢公所/馮神也歲之所在則我有周之分野月之所在辰馬農祥也)¶
(五位歲日月星辰也三逢公所馮周分野所在后稷所經緯/也/翰曰殲殺也言暴虐殺仁賢之士也武王合得天心地)¶
(義人事五行之/正運故曰王也)戎女烈(五臣本/作列)而喪孝兮伯徂歸於¶
<pb:KR4h0003_SBCK_014-19b>¶
龍虎(善曰曹大家曰戎女驪姬也烈酷也孝子申生也左/氏傳曰晉獻公娶驪姬爲夫人生奚齊姬謂太子)¶
(曰君夢齊姜速祭之太子祭歸胙于公姬寘毒公祭之地地/墳與犬大斃姬泣曰賊由太子太子縊于新城姬譖諸公子)¶
(曰皆知之重耳奔蒲應劭曰伯文公也孟康曰歲在卯出歴/十九年過一周歲在酉入卯東方爲龍酉西方爲虎也國語)¶
(晉侯問簡子曰吾其濟乎對曰公以辰出而以參入皆晉祥/也必伯諸侯也/銑曰言驪姬爲酷列之行以喪申生也伯)¶
(文公也徂往也將歸於晉也辰星龍/也往必應之參虎星也歸則應之)發還師以成命兮¶
重醉行而自耦(善曰曹大家曰發武王名也項岱曰重/晉文公重耳也應劭曰與天時耦會也)¶
(成命以成天命也周書武王觀兵于孟津諸侯皆曰帝紂可/伐也武王曰汝未知天命未可也乃還師左氏傳曰晉公子)¶
(及齊桓公妻之公子安之姜與子犯醉而遣之/向曰武王/觀兵盟津乃還終成天命也重耳時在齊齊姜與子犯醉而)¶
(遣歸卒與天時/會而立爲文公)震鱗漦(助/緇)于夏庭兮匝三正而滅¶
姬(善曰應劭曰震爲龍鱗蟲之長漦沬也曹大家曰三正謂/夏殷周也史記曰夏后氏之衰也有二龍止於夏庭而言)¶
<pb:KR4h0003_SBCK_014-20a>¶
(曰余襃之二君也於是幣而冊告之龍亡而漦在櫝而藏之/比三代莫敢發之至厲王發而觀之漦流于庭化爲𤣥龜童)¶
(妾而遭之旣筓而孕生子懼而棄之有收之奔襃襃人有罪/入棄子以贖罪謂之襃姒幽王廢申后立襃姒爲后廢后父)¶
(申侯怒攻幽王遂殺幽王驪山下/良曰姬周姓也夏之衰/二龍止於庭以策告之龍去而漦在因藏之厲王發之漦流)¶
(於庭化爲黿以觸童女旣筓生一女棄之有人收之奔襃襃/人有罪入所收子幽王愛之而廢申后后父怒攻幽王殺之)¶
(自此宗/周滅也)巽羽化乎宣宮兮彌五辟而成災(善曰曹/大家曰)¶
(易巽卦爲雞雞羽蟲之屬故言羽也應劭曰宣帝時未央宮/路軨中雌雞化爲雄元后時始爲太子妃至平帝歴五葉而)¶
(莽篡也五辟謂王后元帝也成帝也哀帝也平帝也辟君也/故云終五辟而成災也/濟曰宣帝時雌雞化爲雄至平帝)¶
(時歴五君而/王莽篡焉)道脩長而世短兮夐冥默而不周(善/曰)¶
(曹大家曰夐遠邈也周至也言天道長遠人世促短當時冥/默不能見徵應之所至也劉德曰冥默𤣥深不可通至/銑)¶
(曰言不能周/備知徵應也)胥仍物而鬼諏(子/侯)兮乃窮宙而達幽¶
<pb:KR4h0003_SBCK_014-20b>¶
(善曰應劭曰胥須也仍因也諏謀也易曰人謀鬼謀百姓與/能往古來今曰宙聖人須因卜筮然後謀鬼神極古今通幽)¶
(微也/向曰言相因之物使鬼/神爲謀乃可窮古今通幽微也)嬀巢姜於孺筮兮旦¶
算祀于契龜(善曰應劭曰嬀陳姓也巢居也姜齊姓也/旦周公名也孺小也音義曰算數也祀年)¶
(也左氏傳曰陳公子完奔齊又曰敬仲其少也周史有以周/易見陳侯筮之遇觀之否曰是謂觀國之光利用賓于王此)¶
(其有國乎不在此其在異國非此其身在其子孫若異國必/姜姓也又曰懿氏卜妻敬仲其妻占之曰有嬀之後將育于)¶
(姜杜預曰敬仲陳公子完也左氏傳王孫滿曰周卜世三十/卜年七百天所命也毛詩曰爰契我龜/翰曰筮卜也謂公)¶
(卜年七百契/合於龜也)宣曹興敗於下夢兮魯衞名諡於銘¶
謠(善曰曹大家曰宣周宣王也毛詩曰牧人乃夢衆維魚矣/大人占之衆維魚矣實惟豐年宣王竟中興左氏傳曰初)¶
(曹人或夢衆君子立於社宮而謀亡曹曹叔振鐸請待公孫/強許之及曹伯陽卽位公孫強爲政背晉而奸宋宋人伐之)¶
(執曹伯陽以歸殺又曰師已曰吾聞文成之世童謠有之禂/父喪勞宋父以驕杜預曰禂父昭公宋父定公也應劭曰昭)¶
<pb:KR4h0003_SBCK_014-21a>¶
(公死于野井定公卽位而驕也莊子曰衞靈公卜葬沙丘而/吉掘之數刃得石槨焉有銘曰不馮其子靈公奪而埋之靈)¶
(之爲靈/久矣夫)妣聆呱(何/孤)而劾(代)石兮許相理而鞠條(善/曰)¶
(應劭曰妣叔向母石叔向子字林曰呱子啼聲也左氏傳曰/叔向娶申公巫臣氏生伯石姑視之及堂聞其聲而還曰是)¶
(豺狼之聲非是莫喪羊舌氏杜預曰姑叔向母也應劭曰刻/其必滅羊舌氏本或爲劾項岱曰舉罪曰劾漢書曰周亞夫)¶
(爲河內守許負相之曰縱理入口此餓死法也後亞夫封條/侯爲丞相人上變告子事連亞夫亞夫詣廷尉不食五日歐)¶
(血而死毛萇詩傳曰鞠告也/濟曰妣母聆聽劾刻也叔向/生子石伯其母聞石伯啼聲劾之曰滅羊舌氏者必此子也)¶
(亞夫封條侯許負告云當/餓死後果下獄不食而死)道混成而自然兮術同原¶
而分流(善曰曹大家曰大道神明混沌而成言人生而心/志在內聲音在外骨體有形事變有會更相爲表)¶
(裏合成一體此自然之道至於術學論其成敗考其貧賤觀/其富貴各取一槪故或聽音聲或見骨體或占色理或視威)¶
(儀或察心志或省言行或考卜筮或本先祖如水同源而分/流也老子曰有物混成先天地生又曰道法自然也/良曰)¶
<pb:KR4h0003_SBCK_014-21b>¶
(言人骨肉四支聲音五藏合成一體至于術學論其得失頗/同一原至于聽察聲色規度骨體占視威儀考覈言行其流)¶
(各/異)神先心以定命兮命隨行以消息(善曰曹大家/曰言人之行)¶
(各隨其命命者神先定之故爲徵兆在於前也雖然亦在人/消息而行之/翰曰言神之徵可見先心定命然命亦在人)¶
(隨事消息/而行也)斡流遷其不濟兮故遭罹而贏縮(善曰/項岱)¶
(曰斡轉也遷徙也贏過也縮不及也遭遇也罹憂也言/人受先祖善惡之迹轉徙流行故有遭遇福禍相及也)三欒¶
同于一體兮雖移易而不忒(善曰應劭曰晉大夫欒/書書子黶黶子盈書賢)¶
(而覆黶黶惡而害盈曹大家曰天命祐善災惡非有差也然/其道廣大雖父子百葉猶若一體也左氏傳秦伯問士鞅曰)¶
(晉大夫誰先亡對曰其欒氏乎黶忲虐已甚猶可以免其身/禍在盈也欒黶死盈之善未能及人武子之施沒矣而黶之)¶
(惡實彰將於是乎在後晉果滅欒氏/良曰欒/氏父子雖爲一體相掩然滅亡之道竟不差忒)洞參差其¶
紛錯兮斯衆兆之所惑(善曰曹大家曰衆庶也兆人/也報應參差不齊紛亂錯繆)¶
<pb:KR4h0003_SBCK_014-22a>¶
(故迷惑不信天道也楚辭曰衆兆之所咍/銑曰/洞幽也言天道幽微不齊紛錯糺亂使衆人所惑)周賈盪¶
而貢憤&KR0006;齊死生與禍福(善曰曹大家曰周莊周賈/賈誼也貢潰也憤亂也盪)¶
(盪不知所守也莊周賈誼有好智之才而不以聖人爲法憒/亂於善惡遂爲放盪之辭莊周曰生爲徭役死爲休息賈誼)¶
(曰忽然爲人何足控揣化爲異物又何足患/向曰言莊/周賈誼皆潰亂不知所守故齊死生禍福以爲放盪之辭)抗¶
爽言以矯情&KR0006;信畏犧(許/冝)而忌鵩(善曰項岱曰抗/極過差之言以)¶
(矯枉其情耳莊子曰或聘莊子莊子應其使曰子見犧牛乎/衣以文綉食以蒭菽及其牽入於太廟雖欲爲孤犢其可得)¶
(乎鵩鳥見賈誼賦/濟曰爽差也言莊周賈誼極爽/差之言以矯其情者信畏爲犧牲而忌鵩鳥之患)所貴¶
聖人(五臣有/之事)至論&KR0006;順天性而斷誼(善曰曹大家/曰至論謂五)¶
(經六藝所以貴之者順天之性也亦/當以義斷之不可貪苟生而失名)物有欲而不居&KR0006;¶
亦有惡而不避(善曰論語子曰富與貴是人之所欲不/以其道得之不處也貧與賤是人之所)¶
<pb:KR4h0003_SBCK_014-22b>¶
(惡不以其道得之不去也/銑曰富貴人所欲不以/道而得仁者不居貧賤人所惡不以道得仁者不避)守孔¶
約而不貳兮乃輶德而無累(善曰曹大家曰孔甚也/輶輕也言聖人所守甚)¶
(約而無二端則平心立而思慮輕矣輶德德輕而易行也毛/詩曰德輶如毛民鮮克舉曹大家曰以乃爲內晉灼曰與萬)¶
(物無害累也/翰曰言聖人守約而無/二端乃輕用思慮之德而無累害也)三仁殊於一致¶
兮夷惠舛(五臣/作異)而齊聲(善曰項岱曰三人所行各異/俱至於仁也曹大家曰柳下)¶
(惠以不去辱身爲善伯夷以高逝爲賢言去畱適等也論語曰/微子去之箕子爲之奴比干諫而死孔子曰殷有三仁焉又)¶
(子曰不降其志不辱其身伯夷叔齊與謂桺下惠降志辱身/也/向曰三仁微子箕子比干也言所趣各異俱至於仁也)¶
(夷伯夷以高逝爲賢惠桺下惠以/辱身爲質去畱各殊爲賢齊等也)木偃息以蕃魏兮申¶
重繭(古/典)以存荆(善曰木段干木也呂氏春秋曰田贊說/荆王曰若夫偃息之義則未之識也高)¶
(誘曰段干木偃息以安魏也淮南子曰申包胥重繭七日七/夜至於秦庭以見秦王曰使下臣告急秦王乃發兵擊吳果)¶
<pb:KR4h0003_SBCK_014-23a>¶
(大破之以存楚國高誘戰國/策注曰重繭累胝也竹遲切)紀焚躬(五臣/作身)以衞上兮皓¶
頥志而弗傾(善曰漢書曰項羽圍漢滎陽將軍紀信曰/事急矣臣請誑楚可以間出信乃乘王車)¶
(曰食盡漢王降楚皆之城東觀紀信王得與數十騎出遁羽/見信問漢王安在曰已去矣羽燒殺信項岱曰皓四皓也頥)¶
(養也漢書曰袁公綺里季夏黃公甪里先生當秦之世避而/入商雒深山/良曰紀紀信也項羽圍漢王於滎陽紀信乘)¶
(王車詐爲漢王以降羽羽怒焚之漢王因此得遁/四皓當秦之代避亂而入商洛山養志不見傾喪)侯草木¶
之區别兮苟能實其必榮(善曰曹大家曰侯候也項/岱曰苟誠也張晏曰苟能)¶
(有仁義之道必有榮名也論語子夏曰君子之道譬諸草木/區以别矣/銑曰侯惟也惟此草木而猶區分人豈能一貫)¶
(哉)要歿世而不朽兮乃先民之所程(善曰論語子/曰君子疾没)¶
(世而名不稱焉左氏傳穆叔曰魯有先大夫臧文仲旣歿其/言立此之謂不朽毛詩曰匪先民是程毛萇曰程法也/翰)¶
(曰程式也要此歿世不朽之/名乃爲來世人所法式也)觀天網之紘覆兮實棐¶
<pb:KR4h0003_SBCK_014-23b>¶
(五臣本/作匪)諶而相訓(善曰曹大家曰棐輔也忱誠也相助也/訓教也項岱曰天網大覆人上非不信)¶
(也誠欲有誠實於世間亦當相輔助敎也尚書曰天/威棐忱諶與忱古字通也訓或爲順/向曰紘大也)謨先¶
聖之大猷兮亦鄰德而助信(善曰曹大家曰謨謀也/猷道也言人常當謨先)¶
(聖之道亦當爲鄰人所助也孔子曰天所助順也人所助信/也孔子曰德不孤必有鄰毛詩曰匪大猷是經或作繇字誤)¶
(也/濟曰鄰近謨謩也言謩先聖/之大道使人皆近我德而助信也)虞韶美而儀鳳兮¶
孔忘味於千載(善曰尚書曰簫韶九成鳳皇來儀論語/曰子在齊聞韶三月不知肉味/良曰)¶
(虞舜也韶舜樂名言樂之聲美感鳳凰來儀後孔子過齊/聞韶樂之聲音忘其肉味思之深也千載言相去遠也)素¶
文信而底麟兮漢賓祚于異代(善曰應劭曰底致/也孔子作春秋素)¶
(王之文以明示禮度之信而致麟封其後爲紹嘉公係殷爲/二代之客也春秋緯曰麟出周亡故立春秋制素王授當興也)¶
(翰曰賓祚謂禮其後/祚也異代謂漢也)精通靈而感物兮神動氣而¶
<pb:KR4h0003_SBCK_014-24a>¶
入微(善曰曹大家曰言人參於天地有生之最神靈也誠/能致其精誠則通於神靈感物動氣而入微矣/良)¶
(曰言人能致精誠則通於神靈而感/於物神之運動氣志入於幽微也)養流睇而猿號兮¶
李虎發而石開(善曰曹大家曰睇盼也淮南子曰楚有/白猨王自射之則搏矢而顧使養由基)¶
(射之始調弓矯矢未發而猨抱樹號矣流或爲由非也漢書/曰李廣居右北平獵見草中石以爲虎而射之中石沒矢視)¶
(之石也他日射/之終不能入)非精神其焉通兮苟無實其孰信¶
(善曰曹大家曰非精神所感誰能若斯/良曰/非精神所感焉能通達猿石且無實誰肯信也)操末技猶¶
必然兮矧耽躬於道眞(善曰項岱曰矧况耽樂也言/由基李廣奮精神於末伎感)¶
(獸而開石豈况乃能推至精耽身於大道之中乎莊子曰道/之眞以持身也/銑曰言由廣執此射之末伎猶感猿號石)¶
(開况能以至誠/耽身於道眞哉)登孔昊而上下兮緯羣龍之所經¶
(善曰應劭曰昊太昊也孔孔子也羣龍喩羣聖也自伏羲下/訖孔子經緯天道備矣孟康曰聖人作經賢者緯之/翰曰)¶
<pb:KR4h0003_SBCK_014-24b>¶
(孔子太昊以來羣聖/上下經緯天道備矣)朝貞觀而夕化兮猶諠已而遺¶
形(善曰應劭曰貞正也諠忘也易曰天地之道貞觀者也張/晏曰言朝聞大道而夕死可也論語曰朝聞道夕死可矣)¶
(鵩鳥賦曰釋智遺形/向曰貞正諠忘也言朝/聞正觀之道夕則死矣猶忘已而遺形骸也)若𦙍彭而¶
偕老兮訴來哲而通情(善曰言人若欲𦙍彭祖之年/偕老聃之壽當訴之來哲與)¶
(之通情非已所慕也列仙傳曰彭祖殷賢大夫歴夏至商末/號年七百劉向别錄曰老萊子古之壽者/濟曰𦙍續訴告)¶
(也若得續彭祖之年俱老聃/之壽當告之來智與之通情)亂曰天造草昧立性命¶
兮(善曰曹大家曰亂理也天道始造萬物草創於冥昧之/中皆立其性命也周易曰天造草昧/良曰言天始造)¶
(萬物草創以/立性命也)復心𢎞道惟聖賢(五臣作/賢聖)兮(善曰曹大/家曰明道)¶
(在人身誠能復心而𢎞之達於天地之性也周易曰復其見/天地之心乎孔子曰人能𢎞道非道𢎞人/銑曰復心𢎞道)¶
(者惟賢/聖能也)渾元運物流不處兮(善曰曹大家曰渾大也/元氣運轉也物萬物也)¶
<pb:KR4h0003_SBCK_014-25a>¶
(言元氣周行終始無已如水之流不得獨處也/翰曰渾元天地也言天地運物流轉無常也)保身遺名¶
民之表兮(善曰曹大家曰言人生能保其身死有遺名民/之表也莊子曰可以保身可以全生家語孔子)¶
(曰凡上者民之表/向曰言能保/其身遺令名於後亦爲人之師表)舍生取誼亦道用兮¶
(善曰應劭曰舍置也/濟曰孟子曰生我所欲/義亦我所欲二者不可得兼寧舍生而取義也)憂傷夭物¶
忝莫痛兮(善曰曹大家曰忝辱也横夭於物憂辱傷生恥/辱不過於是/銑曰言生爲憂傷身爲物夭者)¶
(辱莫痛/於是)皓爾太素曷渝色兮(善曰曹大家曰皓白也/素質也渝變也言人能)¶
(篤信好學守死善道不漸染於流俗是爲白爾天質何有渝/變之色也/銑曰太素天也曷何也言天之白何有變色人)¶
(能原於信義不染/邪流是與天同也)尚越其幾淪神域兮(善曰曹大家/曰太素不染)¶
(神色不變則庶幾於神道之幾微而入於神明之域矣子曰/知幾其神乎/翰曰尚庶幾也越於也言人能同太素不變)¶
(易者乃庶幾遊/於神明之域也)︻卷第十四¶
