# -*- mode: mandoku-view; -*-
#+TITLE: 六臣註文選
#+DATE: 2015-09-11 18:03:16.457603
#+PROPERTY: ID KR4h0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0158-050六臣註文選-卷第五十.
<pb:KR4h0003_SBCK_050-1a>¶
六臣註文選卷第五十¶
　　史論下¶
　　　後漢書二十八將傳論(翰曰光武用二十八/人同計議以定天下)¶
(至明帝時思念文武將帥之臣皆畫/形於雲臺曄脩漢書作此論於下)¶
　　　　范蔚宗¶
論曰中興二十八將前世以為上應二十八宿¶
未之詳也(銑/善曰中興謂漢有王莽篡位後光武復興為中/興也天有二十八宿將以輔君治化者也)¶
(曰前漢為王莽所篡至/光武復之故云中興)然咸能感㑹風雲&KR0108;其智勇¶
(向曰咸皆也言二十八將皆如風雲相感奮振其智/善曰周易曰雲從龍風從虎史記太史公曰相如其處智勇可/謂兼之)¶
(善曰李陵書曰其如/勇)稱為佐命亦各志能之士也(佐命立功之士也)¶
<pb:KR4h0003_SBCK_050-1b>¶
(濟曰稱爲佐命者亦/是有志操才能之士)議者多非光武不以功臣任職¶
至使英姿茂績委而勿用(善曰謝承後漢書序曰申/屠蟠英姿磊落潘岳掦肇)¶
(誄曰茂績惟嘉良曰議論也言當時有論/者非光武不任功臣理事也績功委棄也)然原夫深圖逺¶
筭固將有以焉爾(翰曰原本圖謀筭計也言本光武深/謀逺計應爲功臣之材多不兼備故)¶
(不/用)若乃王道既衰降及霸德猶能授受惟庸勲¶
賢皆序如管隰之迭升&KR0074;世先趙之同列文朝¶
可謂兼(五臣本/無兼字)通矣(善曰左氏傳寺人披曰齊&KR0074;公置射/鈎而使管仲相又曰齊&KR0074;衞姬之子)¶
(銑曰王/有寵於僖公有鮑叔牙隰朋以爲輔佐又囗晉蒐干被廬命趙/衰爲卿讓於先&KR0942;杜預曰先&KR0942;晉下軍之佐原&KR0942;也)¶
(道謂周道也衰微庸用勲功也管仲隰朋俱齊&KR0074;之/相先軫趙衰俱晉文之輔言此等之臣功賢兼通也)降自秦¶
漢世資戰力至於翼扶王(五臣本/有室字)皆武人屈(五/臣)¶
<pb:KR4h0003_SBCK_050-2a>¶
# SB1_1919-004.png
# page missing
<pb:KR4h0003_SBCK_050-3a>¶
# SB1_1919-005.png
# page missing
<pb:KR4h0003_SBCK_050-4a>¶
(特進位在三公下孟康漢書注曰律春曰朝秋曰請/良曰鴻/大烈業也言立高功大業所封不過四縣加位不過特進而已)¶
觀其治平臨政課職責咎將所謂導之以法齊¶
之以刑者乎(翰曰言光武政平法明得刑法之中/善曰論語子曰導之以政齊之以刑民免而/無恥)¶
若格之功臣其傷已甚(銑曰格取也言取功臣/而任之其傷政則甚)何¶
者(良曰蓋自發/問以明下文)直繩則虧喪恩舊撓(五臣本/從木)情¶
則違廢禁典(善曰范曄後漢書第五倫上䟽曰臣愚以/為貴戚可封侯以冨之不當職事以任之)¶
(何者繩以法則傷恩私以恩則違憲/向曰喪傷橈/曲也言於公法直則傷恩私曲情於私則廢典憲)選德則¶
功不必厚舉勞則人或未(五臣本/作非)賢參任則羣心¶
難塞並列則其弊未逺(善曰言選德棄功叅差雜用/則怨望必多故云難塞若論)¶
(功棄德並列於朝即𦵔戮相仍故云未逺/濟曰若選有徳則/無功若選有功則無德參三也若三分而任則衆意不滿中半)¶
<pb:KR4h0003_SBCK_050-4b>¶
(並列其政之/弊則不逺矣)不得不校其勝否即以事相權(善曰/言尊)¶
(功而不尊德此功權於德任德而不任功此德權於功漢書曰/量資幣權輕重於是有母權子而行有子權母而行韋昭曰重)¶
(為母輕為子衡平/濟曰校考否惡也言就功臣/之中考取勝者相與制其權冝為恩舊腹心也)故高秩¶
厚禮允荅元功峻文深憲責成吏職(善曰漢書曰/翟方進為相)¶
(峻文深&KR0105;中傷者尤多/良曰秩禄允信元大也以髙祿/重禮信荅大功也峻深憲法言立深法責成吏人之職)建¶
武之世(善曰建武/光武年號)侯者百數若夫數公者則與¶
參國議分均休咎其餘並優以寛科完其封禄¶
莫不終以功名延慶于後(善曰范曄後漢書郎顗上/䟽曰攘災延慶號令天下)¶
(翰曰建武光武年號也數公謂鄧禹呉漢等也均同也休咎善/惡也其餘謂鄧呉之外功臣也優饒也寛科謂寛法也完全慶)¶
(福也後謂/子孫也)昔留侯以為高祖悉用蕭曹故人(五臣/本有)¶
<pb:KR4h0003_SBCK_050-5a>¶
(而/字)郭伋亦議(五臣本/作譏)南陽多顯鄭興又戒功臣¶
專任(善同銑注/銑曰留侯張良也漢初定天下髙祖從複/道望見諸將偶語上謂良曰此何語也良曰此人謀反)¶
(耳上曰何故而反良曰陛下與此屬取天下所封皆肅曹故人/所誅皆平生仇怨故相聚謀反上曰為之柰何良曰陛下取素)¶
(不快意一人封之則定矣於是乃封雍齒衆曰雍齒且侯吾屬/無患矣郭伋謂光武曰選補衆職當簡天下賢俊不冝專用南)¶
(陽人帝甚納之鄭興上䟽於光武曰道路流/言咸曰朝廷欲專任功臣功臣任則位謬也)夫崇恩偏授¶
易啓私溺之失至公均被必廣招賢之路意者¶
不其然乎(向曰言崇舊恩偏授其/善曰班固漢書引曰崇恩德以撫海内仲長子昌/言曰人主臨之以至公)¶
(任則易開没溺私情之失至公/無私均被天下則賢路廣開也)永平中顯宗追感前世¶
功臣乃圖畫二十八將於南宫雲臺其外又有¶
王常李通竇融卓茂(善曰顯宗明帝范曄後漢書曰/王常字顔卿潁川人封山桑侯)¶
<pb:KR4h0003_SBCK_050-5b>¶
(拜為横野大將軍位次與諸將絶席又曰李通字次光南陽人/封固始侯拜大司空又曰竇融字周公扶風人封安豐侯為衞)¶
(向曰永平明帝年號顯宗明帝廟號/尉又曰卓茂字子康南陽人為密令世祖即位以/茂為太傅)合三十二¶
人故依(五臣本/有其字)本第係之篇末以志功臣(五臣本/有臣字)次¶
云爾(濟曰係繫也言以/次第繫此篇之後)¶
　　　宦者傳論(善曰宦者養也養閹人使其看宦又/此是小臣後漢用之尊重故集為傳)¶
(論/良曰周以為閹人今謂之宦者官比郎中/古者小臣而後漢用尊重故集為傳作其論云)¶
　　　　范蔚宗¶
易曰天垂象聖人則之宦者四星在皇位之側¶
(翰曰垂象謂宦者星也皇位則帝座也/善曰仲長子昌言曰天文宦者四星在帝座旁而周禮/有其官職)故周¶
禮置官亦備其數閽者守中門之禁(善曰周禮/曰閽人掌)¶
<pb:KR4h0003_SBCK_050-6a>¶
(守王宫之中門之禁鄭玄曰中門於外内為中/銑曰備數也/謂周禮云奄十人閽十人奄守門者中門用奄人為之取所宜)¶
(向曰寺人亦/善曰周禮曰寺人掌王之内人/也)寺(侍)人掌女宫之戒(及女宫之戒令)¶
(奄屬戒/戒令也)又云王之正内者五人(善曰周禮曰寺人王之/正内五人内路寢也)¶
(濟曰王之正内謂路寢/也五人周制之數也)月令仲冬(五臣有命/字漢書同)閹尹審¶
門閭謹房室(善曰禮記文也鄭玄曰閹尹主領閹堅之官/也於周則為内宰掌治王之内政宫令誡出)¶
(入及𨵿閉之屬也重閉外内門/良曰閹尹/閹官也閭亦門也審謹閉之者順冬氣也)詩之小雅亦¶
有巷伯刺讒之篇(善曰毛詩小雅曰巷伯刺幽王也寺/人傷於讒而作是詩也毛萇曰巷伯)¶
(内小臣也/翰曰小雅詩篇名巷伯宫中/閹官也幽王聽此人之讒故作此刺之)然宦人之在王¶
朝者其來舊矣將以其體非全氣情志專良通¶
關中人易以役養乎(善曰老子曰未知牝牡之合而全/作王弼曰作長也無物以損其身)¶
<pb:KR4h0003_SBCK_050-6b>¶
(故全長也漢書曰元帝以石顯久典事中人無外黨精專可信/任遂委以政應劭漢官儀曰掖庭後宫所處中宫謂諸中人)¶
(銑曰體非全氣謂無陽道也良/善也中人謂宫人也養使也)然而後世因之才任稍¶
廣其能者則勃貂管蘇有功於楚𣈆(善曰左氏/傳曰吕郄)¶
(畏偪焚公宫而殺晉侯寺人披請見公見之以難告又曰𣈆侯/問原守於寺人勃鞮對曰昔趙衰以壷飱從徑餧而弗食故使)¶
(處原杜預曰勃鞮披也史記以勃鞮為履貂上新序曰楚恭王/有疾告諸大夫曰管蘇犯我以義違我以禮與處不安不見不)¶
(向曰稍漸也/思然而有德焉吾死之後爵之於朝申侯順吾所欲行吾所樂/與處則安不見則思然未嘗有得焉必速遣之)¶
(言漸廣材能者而/用之餘同善注)景監繆賢著庸於秦趙(善曰史記/曰商鞅入)¶
(秦因孝公寵臣景監以求見又曰藺相如為趙宦者令繆賢舎/人趙求人使報秦者未得宦者令繆賢曰臣舎人藺相如可使)¶
(濟曰景監繆賢皆閹人也監進商鞅於孝公以成霸業繆/賢進藺相如於趙惠文王而趙彊盛是著功也庸功也)及¶
其弊也則豎刁亂齊伊戾禍宋(善曰左氏傳曰齊&KR0074;/公卒易牙入與寺人)¶
<pb:KR4h0003_SBCK_050-7a>¶
(貂因内寵以殺群吏而立公子無虧孝公奔宋杜預曰寺人内/閹官豎刁也史記曰豎貂為豎刁並音凋左氏傳曰楚客聘於)¶
(𣈆過宋太子知之請野享之公使往伊戾請從至則為坎用牲/加書徴之而聘告平公曰太子將為亂既與楚客盟矣公使視)¶
(良曰弊惡也同善注/之則信有焉太子死公徐聞其罪/乃烹伊戾)漢興仍襲秦制置中¶
常侍官然亦引用士人以參其選皆銀璫左貂¶
給事殿省(善曰范曄後漢書朱穆曰案漢故事中常侍或/用士人建武以後乃悉用宦者假貂璫之飾任)¶
(常伯之職/翰曰仍乃襲因也/為天子給使於殿省之上也)及高后稱制乃以張卿¶
為大謁者出入卧内受宣詔命(善曰漢書高后紀曰/太后臨朝稱制蔡邕)¶
(曰天子命令之别二曰制書然制非皇后所行故曰稱也漢書/劉澤傳田生求事吕氏所幸太謁者張釋卿如淳曰奄人也吕)¶
(后紀云張釋劉澤傳又曰張卿然則張釋字子卿今漢書或為/釋卿誤也仲長子昌言曰宦豎𫝊近房卧之内交錯婦人之間)¶
(銑曰謁者/宦人之官)文帝時有趙談北宫伯子頗見親倖(善/曰)¶
<pb:KR4h0003_SBCK_050-7b>¶
(漢書曰孝文時宦者/則趙談北宫伯子)至於孝武亦愛李延年(善曰漢/書曰孝)¶
(武時宦者/李延年)帝數宴後庭或潜游離館故請奏機事¶
多以宦人主之(善曰漢書曰蕭望之以武帝遊燕後庭故/用宦者非國舊制仲長子昌言曰至於武)¶
(皇遊燕後庭置中書之官領受軍事漢官解/故曰機事所揔號令攸發胡廣曰機宻之事)元帝之丗史¶
游為黄門令勤心納忠有所&KR0024;益(善曰漢書曰急/就一篇元帝黄)¶
(翰曰著急就一篇故云有所補益/門令史游作董巴輿服志曰禁門曰黄闥中/人主之)其後弘恭石¶
顯以佞險自進卒有蕭周之禍損穢帝德焉(善/曰)¶
(漢書曰前將軍蕭望之及光禄大夫周堪建議以為冝罷中尚/書官應古不近刑人由是大與石顯忤後皆害焉望之自殺堪)¶
(廢錮不得復進用/銑曰望之自/殺堪&KR0013;廢不見進用是穢損帝德)中興之&KR0004;宦官悉用¶
閹人不復雜調他士(向曰他士外人也/善曰如淳漢書注曰調選/也)至永¶
<pb:KR4h0003_SBCK_050-8a>¶
平中始置貟數中常侍四人小黄門十人和帝¶
即祚㓜弱而竇憲兄弟專揔權威(善曰范曄後漢/書曰孝和皇帝)¶
(濟曰永平明帝年號祚福也竇憲太后兄也權柄/諱肇肅宗子也年十歳竇太后詔曰竇憲朕之元兄當以舊典/輔斯職焉)¶
(威力也言專揔國/柄有威力於天下)内外臣僚莫由親接所與居者¶
唯閹宦而已故鄭衆得專謀禁中終除大憝(徒/對)¶
(反/善曰史記曰景帝居禁中如淳漢書注曰省中本為禁中/蔡邕曰禁中者門户有禁非侍御不得入故曰禁中尚書曰元)¶
(惡大憝/良曰言和帝㓜劣竇憲執權内外官僚皆不得親近/所近者唯閹官而已後憲謀不軌中常侍鄭衆謀誅之憝惡也)¶
(大惡則/憲也)遂享分土之封超登宫卿之位於是中¶
官始盛焉(善曰范曄後漢書曰鄭衆字季産南陽人和帝/&KR0004;竇憲圖作不軌衆遂首謀誅之以功遷大長)¶
(秋封鄛郷侯食邑千五百户/翰曰同善注宫卿則大長秋也)自明帝以後迄乎延平¶
<pb:KR4h0003_SBCK_050-8b>¶
(銑曰迄至也餘同善注/善曰范曄後漢書曰安帝年號/延平)委用漸大而其資稍増¶
(五臣本作其/貟數稍増)中常侍至有十人小黄門(五臣本/有亦字)二¶
十人改以金璫右貂兼領卿署之職(向曰璫貂侍/中服飾卿九)¶
(卿署司也言閹/人兼主之也)鄧后以女主臨政而萬機殷逺(善曰/立殤)¶
(帝太后臨朝/濟曰/鄧后和帝母殷衆也)朝臣國議無由參斷帷幄稱制¶
下令不出房闈之間不得不委用刑人寄之國¶
命(艮曰言婦人/善曰范曄後漢書朱穆曰自和熹太后以女主稱制不接/公卿乃以閹人為常侍小黄門通命兩宫)¶
(執政無從與朝臣參斷制令所出不過/房闈故不得不委用閹人以通國命)手握王爵口含天¶
憲(善曰范曄後漢書諌議大夫劉陶上䟽訟朱穆曰今權宦/傾擅朝室手握王爵口含天憲非所以崇尊顯之高業守)¶
(和平之隆祚/翰曰王爵官柄也天/憲謂帝王法令也言皆出於黄門)非復掖庭永巷之¶
<pb:KR4h0003_SBCK_050-9a>¶
職(五臣木/作役)閨牖房闈(五臣本/作閭)之任也(善曰漢書曰掖庭/入丞又曰永巷官)¶
(皆取其領事之號或曰永巷則永巷僕射/銑曰宦者本掖庭/閨房使役人而今皆執&KR0096;政故云非復也掖庭永巷皆宫名)¶
其後孫程定立順之功曹騰參建&KR0074;之策(善曰范/曄後漢)¶
(書曰孫程字稚卿涿郡人安帝時為中黄門時江京等廢皇太/子為濟隂王明年帝崩立北郷侯為天子十月北郷侯疾篤程)¶
(謂濟隂王謁者長興渠曰王以嫡統遂至廢黜若北郷不起共/斬江京事乃可成渠然之北郷薨程與十八人謀於西鍾下皆)¶
(截衣為誓斬江京迎濟隂王立之是為順帝封程浮陽侯又曰/順帝諱保安帝之子又曰曹騰遷中常侍&KR0074;帝立騰以定䇿封)¶
(費亭侯大長秋/向曰善注同)續以五侯合謀梁冀受龯(善曰范曄/後漢書曰)¶
(單超河南人徐璜下邳人具瑗魏郡人左悺河南人唐衡潁川/人&KR0074;帝呼超悺入室謂曰梁將軍兄弟專國今欲誅之於常侍)¶
(意如何超等對曰誠國姦賊當誅日乆五人遂定其議帝齧超/臂出血為盟於是詔收冀悉誅之超封新豐侯璜武原侯瑗東)¶
(濟同善注/武侯/上蔡侯衡汝陽侯五人同/日封故俗謂之五侯)迹因公正恩固主心故¶
<pb:KR4h0003_SBCK_050-9b>¶
中外服從上下屏氣(善曰屏氣言恐懼也論語曰屏氣/似不息者范曄後漢書曰陽球既)¶
(誅王甫權門聞之莫不屏氣/良曰言/内外之官懼閹宦之威皆屏氣而恐)或稱伊霍之勲無¶
謝於往載或謂良平之畫復興於當今(善同翰注/翰曰伊尹)¶
(霍光皆先代輔佐之臣陳平張良/皆謀畫之臣閹宦之屬自稱同也)雖時有忠公而競見¶
排斥舉動廻山海呼吸變霜露阿㫖曲求則寵¶
光三族直情忤意則參夷五宗漢之綱紀大亂¶
矣(善曰陳琳璬曰所愛光五宗所惡滅三族/銑曰廻山海/變霜露言氣勢盛也三族謂母族妻族家族也五宗謂上)¶
(自曾祖下/至𤣥孫)若夫高冠長劒紆朱懐金者布滿宫闥¶
(向曰高冠長劒武夫/善曰枚乗兎園賦曰高冠扁焉長劒閈焉法言曰或問使我紆/朱懷金其樂不可量也李軌曰朱紱也)¶
(之服金金印也闥/宫門布滿言多也)苴(子余/反)茅分虎南面臣民者蓋¶
<pb:KR4h0003_SBCK_050-10a>¶
以十數(善曰尚書緯曰天子社東方青南方赤西方白北方/黒上冒以黄土封諸侯各取方土苴以白茅以為社)¶
(漢舊儀曰郡國銅虎符三/濟曰苴裹也王者以茅裹五色士/封諸侯虎謂金虎符也南靣謂諸侯南靣稱孤也言如此十數)¶
(五臣本/人)府署第館基(作棊字)列於都鄙子弟支附過¶
半於州國南金和寳氷䊵霧縠之積盈仞(五臣/本作)¶
(牣音/刃)珍藏(善曰毛詩曰元龜象齒大賂南金韓子曰楚人和/氏得玉璞於楚山之中奉而獻之王使王人理其)¶
(良曰第館宅也都鄙皆國也攴附/璞而得寳焉漢書曰齊地織作冰紈臣瓉曰紈之細密如堅氷/也子虚賦曰纎羅垂霧縠)¶
(謂親屬也天下州國之官過半是閹人親屬紈繒/也縠紗也冰者如冰之絜霧者如霧之輕牣滿也)嬙(墻)媛¶
侍兒歌童舞女之玩充備綺室(善曰左氏傳子西曰/今聞夫差𪧐有妃嬙)¶
(嬪御焉杜預曰妃嬙貴者也漢書曰&KR0004;爰盎為呉相時從史盗/私盎侍兒文潁曰婢也仲長子昌言曰為音樂則歌兒舞女千)¶
(曹而迭起左氏傳晏子謂齊侯曰高臺深池撞鐘舞女艮/曰嬙媛嬪御也侍兒侍婢也充滿備具也綺室綺帳也)狗¶
<pb:KR4h0003_SBCK_050-10b>¶
馬飾彫文土木&KR0013;緹(善曰漢書東方朔曰土术衣/啼)繡(綺繡狗馬被繢𦋺佞倖傳曰)¶
(翰曰彫畫也土墻木屋也言皆被以緹繡之文/董賢起大第闕下土木之功窮極伎巧柱檻衣以綈/錦)皆剥割¶
萌&KR0058;競恣(五臣本作/氓&KR0058;恣極)奢欲搆害明賢專樹黨類其¶
有更相援引希附權彊者皆腐(五臣本/無皆字)身熏子¶
以自衒達(銑曰氓&KR0058;庶/善曰班固漢書曰司馬遷述曰嗚呼史遷薫骨以/行刑韋昭曰古者腐刑必薫合之)¶
(人也援引謂攀附也權彊謂閹人之黨也言有仕人託附閹官/以求進者或自腐熏其形體同於閹人以自衒露而求聞達)¶
同弊相濟故其徒有繁(善曰潘元茂九錫文曰同惡相/濟尚書曰簡賢附勢實繁有徒)¶
(向曰弊惡/也繁多也)敗國蠹政之事不可殫書所以海内¶
嗟毒志士窮棲冦劇縁間摇亂區夏(善曰韋昭/國語注曰)¶
(儕曰蠹亦敗也殫盡毒病也窮棲謂深隠也/山居曰棲劉騊駼與李子竪書曰下車負乘劇賊未禽韓詩曰/䜛言縁間而起)¶
<pb:KR4h0003_SBCK_050-11a>¶
(冦暴劇甚也言閹官爲暴之甚/縁其間𨻶起其䜛言動亂於國)雖忠良懷憤時或奮¶
發而言出禍從旋見孥戮(善曰尚書曰予則孥戮汝/良曰憤怨也&KR0108;發謂出怒言)¶
(也孥子也謂諌/者并子見戮)因復大考鉤黨轉相誣染(善曰東觀/漢記曰靈)¶
(帝時故大僕杜密故長樂少府李膺各為鉤黨尚書曰下本州/考治時上年十三問諸常侍曰何鉤黨諸常侍對曰鉤黨人即)¶
(黨人也即可其奏/翰曰考謂捶擊也鉤黨/謂鉤取諌者同類使轉相誣謗而殺之也)凡稱善士莫¶
不罹(五臣本/作離)&KR0013;災毒(善曰&KR0074;子新論曰居家循理郷里/和順出入恭敬言語謹遜謂之善)¶
(士/銑曰離逢被加也言朝廷稱/為善士者逢閹黨皆加其災毒也)竇武何進位崇戚近¶
乘九服之嚻怨恊羣英之𫝑力而以疑留不斷¶
至於殄敗斯亦運之極乎(善曰周書曰乃辨九服之國/謝承後漢書曰黄向對䇿以)¶
(為羣英之表范曄後漢書曰竇武字游平扶風人也女立為皇/后武為大將軍謀誅中官曹節等矯詔將兵誅武又曰何進字)¶
<pb:KR4h0003_SBCK_050-11b>¶
(遂高南陽人也女弟立爲皇后爲大將軍靈帝崩𡊮紹説進令/誅中官謀泄張驤趙忠等因進入省共殺進應劭風俗通曰秦)¶
(因愚弱之極運/向曰同善注戚親嚻譁也疑留謂遟留/未斷之間而見滅也言此者亦漢之運命盡乎極盡也)雖¶
𡊮紹龔行芟夷無餘(善曰范曄後漢書曰𡊮紹勒兵/斬趙忠捕宦官無少長悉斬之)¶
(張驤投河而死尚書曰今予恭行天之罰左氏傳君子曰周任/有言爲國家者見惡如農夫之務去草焉芟夷藴崇之絶其本)¶
(根勿使能殖/濟曰龔行謂奉行天子命罰也芟刈也夷殺也/無餘言揔盡初𡊮紹起義兵誅董卓斬趙忠捕宦官無少長悉)¶
(斬/之)然以暴易亂亦何云及(善曰史記伯夷歌曰登彼西/山&KR0006;言采其薇以暴易亂&KR0006;)¶
(不知其非/良曰袁紹雖誅閹宦之暴而自爲/亂故云易亂亦何云及謂不可及於政道也)自曹騰説¶
梁冀竟立昏弱(善同翰注/翰曰大將軍梁冀欲立清河/王以下宦者曹騰説冀曰君若立長禍必)¶
(及身遂立桓/帝是昏弱者)魏武因之遂遷龜鼎(善曰尚書曰寜王/遺我大寳龜紹天)¶
(明命左氏傳曰孫滿曰桀有昬德鼎遷於商商紂暴虐鼎遷/於周銑曰龜國寳鼎大器皆喻帝位也遷謂移禪於魏也)所¶
<pb:KR4h0003_SBCK_050-12a>¶
謂君以此始必以此終信其然矣(五臣無然字/善曰左氏傳曰)¶
(向曰言始以閹官得位亦以閹官而失/𣈆荀林父及楚子戰於邲楚子見左廣將從之乘屈蕩户之曰/君以此始必以此終)¶
(國謂曹操/即騰之孫)¶
　　　逸民傳(五臣本/無傳字)論(向曰謂自放逸不為時俗所拘/懷道不見雜居無名王侯不能)¶
(臣榮利不能/動為逸人)¶
　　　　范蔚宗(善曰何晏論語注曰/逸民言節行超逸)¶
易稱遯之時義大矣哉(善曰易曰艮下乾上遯彖曰遯/之時義大矣哉孔子曰遯逃也)¶
(謂去代不求利是其大也/良曰遯逃也/喻勢利侵已已能逃避是遯之時義大也)又曰不事王侯¶
高尚其事(善曰周易蠱卦上九爻辭/良曰事謂幽寂之事也)是以堯稱則天¶
而不屈潁陽之高(善曰論語子曰唯天為大唯堯則之/吕氏春秋曰昔堯朝許由於沛澤之)¶
<pb:KR4h0003_SBCK_050-12b>¶
(中請屬天下於夫子許由遂之潁水之陽/良曰許由逃於潁陽而堯不能屈其志)武盡美矣終¶
全孤竹之㓗(善曰論語曰子謂武盡美矣未盡善也史記/伯夷叔齊孤竹君之子也武王已平殷亂天)¶
(翰同善注/下宗周而伯夷叔齊恥之義不食/周粟隱於首陽山)自兹以降風流彌繁¶
長往之軌未殊而感致之數匪一(善曰琴賦曰體/制風流莫不相)¶
(襲西征賦曰悟山潜之逸士卓長往而不返/銑曰自兹以降/謂許由伯夷以下也風流謂隱居之流也彌繁言漸多也軌迹)¶
(也不殊言隠逸同也/感致匪一謂以下事)或隱居以求其志或廻避以全¶
其道(向曰謂廻迹避濁代以全至道/善曰論語孔子曰隱居以求其志行義以逺其道又曰/賢者避丗其次避地)¶
(也)或静已以鎮其躁或去危以圖其安或垢俗¶
以動其槩或疵物以激其清(善曰言或静黙隠居以/鎮心之躁競或去彼危)¶
(濟曰鎮壓躁動圖謀垢穢也槩節槩/難以謀已之安全也又曰言或垢穢時俗以動其槩或疵㸃萬/物以發其清槩猶操也)¶
<pb:KR4h0003_SBCK_050-13a>¶
(也疵病/激㓗也)然觀(五臣本/無觀字)其甘心畎畒之中憔悴江海¶
之上(善曰莊子曰舜以天下讓其友北人無擇北人無擇/曰異哉后之為人也居於𤱶畒之中而遊堯舜之門不)¶
(濟曰畎畒之耕稼之事憔悴謂枯槁也/若是而已又曰就藪澤處閑曠此江海之士避世之人也閑/暇者之所好也)豈¶
必親魚鳥樂林草哉亦云介性所至而已(善曰世/説簡文)¶
(入華林園顧謂左右曰覺鳥獸禽魚自來親人爾/良曰言隱者豈親樂山水哉言特禀耿介之性也)故蒙耻¶
之賔屢黜不去其國蹈海之節千乘莫移其情¶
(善曰列女傳曰柳下惠死妻誄之曰蒙耻救民德彌大兮雖遇/三黜終不弊&KR0006;史記曰魯仲連謂新垣衍曰秦即為帝則連蹈)¶
(翰曰蒙冒黜退也言柳下惠冒恥以救人雖三遭退而不/東海死耳又曰魯連下聊城田單歸而欲爵之魯連逃隱於海/上)¶
(逃去其國魯連為齊却燕軍齊欲爵連連乃逃/於海上言雖封千乘之國亦不移其隠逸之情)適使矯易¶
去就則不能相為矣(善曰論語曰長沮桀溺耦而耕孔/子過使子路問津焉桀溺曰與從)¶
<pb:KR4h0003_SBCK_050-13b>¶
(避人之士豈若從避世之士哉子路行以告夫子曰天下有道/丘不與易也漢書賈&KR0105;上書曰胡越之人雖死不相為者敎習)¶
(然也/銑曰適向也矯直也言直易二/賢之性廻其去就彼此不能相為也)彼雖硜硜有類¶
沽名者(善曰論語曰子撃磬於衞有荷蕢而過孔氏之門者/曰有心哉擊磬乎既而曰鄙哉硜硜乎莫已知也已)¶
(向曰硜硜堅勁貌沽名謂沽賣其/又子貢曰有美王於斯韞櫝而藏諸求善價而沽諸孔子曰沽/之哉沽之哉我待價者也)¶
(名聲/也)然而蟬蛻(善/稅)嚻埃之中自致寰區之外(曰)¶
(淮南子曰蟬飲而不食三十日而蛻/濟曰隠者去塵俗/之内致寰區之外有如蟬之蛻形耳寰區國之封域也)異¶
夫飾智巧以逐浮利者乎(善曰淮南子曰古之人同/氣于天地與一丗而優遊)¶
(及偽之生飾智以驚愚設詐以巧上/良曰浮利榮/華也言去嚻俗之人異於脩飾智詐以逐榮華之事)荀卿¶
有言曰志意脩則驕冨貴道義重則輕王公¶
也(翰曰荀卿子隠者也驕輕也言重内者則/善曰荀卿子曰志意脩則驕冨貴矣道義重則輕王公矣曰/省則外物輕矣)¶
<pb:KR4h0003_SBCK_050-14a>¶
(輕外/物也)漢室中微王莽篡位士之藴藉(慈夜/反)義憤¶
甚矣(銑曰微弱簒奪也/向曰藴藉寛和貌/善曰東觀漢記曰&KR0074;榮温恭有藴藉明經義文頴曰謂/寛博有餘也)¶
(憤怨也言王莽篡漢當時/寛和之人皆怨而去之)是時裂冠毀冕相𢹂持而¶
去之者蓋不可勝數(善曰范曄後漢書曰胡剛清髙有/志節值王莽居攝解其衣冠縣府)¶
(門而去遂亡命交趾隱於屠肆之間左氏傳王使詹&KR0074;伯辭於/晉侯曰伯父若裂冠毀冕抜夲塞源毛詩序曰百姓莫不相𢹂)¶
(而去焉/濟曰言漢朝髙㓗之士/怨莽之篡皆毁裂冠冕相𢹂隱遁)楊雄曰鴻飛𡨕𡨕弋¶
者何慕焉言其違患之逺也(善曰法言曰鴻飛㝠㝠/弋者何慕焉宋𠂻曰篡)¶
(良曰鴻水鳥/取也鴻髙飛㝠㝠薄天雖有弋人執矰繳何所施巧而取焉喻/賢者深居亦不罹慕亂之害今篡或為慕誤也)¶
(也㝠𡨕高也慕取也言鳥飛旣高弋射/者何所取喻隱者居深以避禍患矣)光武側席幽人¶
求之若不及(善曰國語越王夫人去笄側席而坐韋昭曰/側猶特也禮憂者側席而坐班固漢書公孫)¶
<pb:KR4h0003_SBCK_050-14b>¶
(弘賛曰上方欲用文武求之如不及/翰曰禮/有憂者側席而坐光武側席是憂幽人不至矣)旌帛蒲車¶
之所徴賁(彼義/反)相望於巖中矣(善曰言招士或旌/以帛也漢書曰武)¶
(銑曰旌招賢之表識帛束帛蒲車招隱之車也徴求賁飾/帝以枚乘年老乃以安車蒲輪徴乗周易曰賁于丘園束帛戔/戔)¶
(也相望巖/中言多也)若薛方逄(步江/反)萌聘而不肯至(善曰漢書/曰薛方字)¶
(子容王莽以安車迎方方因使者辭謝曰堯舜在上下有巢許/今明主方隆唐虞之德亦猶小臣欲守箕山之節也使者以聞)¶
(莽説其言不强致也世祖即位徴方於道病卒范曄後漢書曰/逄萌字子康北海人也王莽殺其子宇萌將家屬入海客於遼)¶
(東光武即位徴萌託以老耄迷路東西語使者曰朝廷所以徵/我者以其有益於政尚不知方靣所在安能濟時乎即便駕歸)¶
(連徴不起/以壽終)嚴光周黨王霸至而不能屈(善曰范曄/後漢書曰)¶
(嚴光一名遵㑹稽人與光武同遊學及光武即位聘之三反而/後至舎於北軍車駕即日幸其館光卧不起帝即其卧所撫光)¶
(腹曰咄咄子陵不可相助為政邪又眠不應良乆乃張目熟視/曰昔唐堯著德巢父洗耳士故有志何至相迫乎又曰周黨字)¶
<pb:KR4h0003_SBCK_050-15a>¶
(伯况太原人建中徴為議郎以病去職遂將妻子居于澠池後/復徴不得已乃著短布單衣縠皮綃頭巾待見尚書及光武引)¶
(見黨伏而不謁自陳願守所志帝乃許焉又曰王霸字仲儒太/原人建武中徴到尚書拜稱名不稱臣有司問其故霸曰天子)¶
(濟同善注/有所不臣諸侯有所不友以/病歸隠居守志)羣方咸遂志士懷仁(善曰/郭象)¶
(良曰言光武之時羣方/莊子注曰一方得而羣方失論語子曰志士仁人無求生以害/仁禮記曰君子有禮故物無不懷仁)¶
(皆遂志士無不/懷其仁心焉)斯固所謂舉逸人(五臣本/作民字)則天下歸¶
心者乎(翰曰君舉逸人則天下之人歸心也/善曰論語子曰舉逸人天下之人歸心/焉)肅宗亦¶
禮鄭均而徴高鳯以成其節(善曰范曄後漢書曰肅/宗孝章皇帝又曰鄭均)¶
(字仲虞東平任城人建&KR0004;六年公車特徴再遷尚書數納忠言/肅宗敬重之以疾乞骸骨又曰高鳯字文通南陽人建&KR0004;中將)¶
(銑同善注/作大匠任隗舉鳯直言到公車託病/逃歸隠身漁釣終於家)自後帝德稍衰邪¶
孽當朝處子耿介(五臣本/有羞字)與卿相等列(善曰束/廣微&KR0024;)¶
<pb:KR4h0003_SBCK_050-15b>¶
(亡詩曰堂堂處子楚辭曰獨耿介而不隨俗/向曰稍漸也邪/孽謂閹官之屬也處子謂隠居不仕之人耿介謂執節守度也)¶
(羞恥也列/行列也)至乃抗憤而不顧多失其中行焉(善曰論/語子曰)¶
(不得中行而與之必也狂狷乎/濟曰髙/抗憤怒而不廻顧者亦失其順中之行焉)蓋録其絶塵¶
不及(五臣本/作反字)同夫作者列之此篇(善曰莊子顔回問/於仲尼曰夫子步)¶
(亦步夫子趍亦趍夫子馳亦馳奔逸絶塵而瞠乎若後耳司馬/彪曰言不可及也論語子曰作者七人包咸曰七人謂長沮桀)¶
(溺丈人石門荷蕢儀封人楚狂接輿/良曰絶塵/謂絶塵離俗往而不反者則周末七人列於此篇)¶
　　　宋書謝靈運傳論¶
　　　　沈休文(善同翰注/翰曰約脩宋書至靈運傳/嘉其文章因為此傳論於下以敘文章)¶
(利害是/非焉)¶
史臣曰民稟天地之靈含五常之德剛柔迭用¶
<pb:KR4h0003_SBCK_050-16a>¶
喜愠分情(善曰漢書曰夫人肖天地之貌有生之最靈者/也又曰凡民函五常之性而剛柔不同史記曰)¶
(况懷五常含好惡鄭玄禮記注曰五常五行也孔安國尚書傳/曰五行之德王者相承以取法禮記曰何謂七情喜怒哀懼愛)¶
(惡欲/銑曰靈異/也迭更愠恨也)夫志動於中則歌詠外發(善曰毛/詩序曰)¶
(向曰在心爲志發言爲詩詩則歌詠也/情動於中而形於言嗟嘆之不足故永歌之又曰情發於聲/聲成文謂之音)六¶
義所因四始攸繫升降謳謡紛披風什(善曰鹿鳴/之什説者)¶
(云詩每十篇同卷故曰什也/濟曰六義一曰風二曰賦三曰/比四曰興五曰雅六曰頌四始謂國風大雅小雅并頌也攸所)¶
(也紛披/言多也)雖虞夏以前遺文不覩禀氣懷靈理無¶
或異(良曰虞舜/善曰虞書有帝庸作歌夏書有五子之歌巳前不見歌/文古猛虎行曰禀氣有豐約受形有短長)¶
(夏禹也覩見也受氣懷靈謂人也/理人理也言人理古今無異也)然則歌詠所興冝自¶
生民始也周室既衰風流彌著(善曰幽厲之時多有/諷刺在下祖習如風)¶
<pb:KR4h0003_SBCK_050-16b>¶
(之散如水之流故曰彌著/翰曰歌詠樂也太古已有樂則知/歌詠從生人始也周室既衰怨刺之詩隨其風流彌加明著)¶
屈平宋玉導清源於前賈&KR0105;相如振芳塵於後¶
(銑曰屈原作離騷經宋玉著九辯並楚人也導引源/善曰孫卿子曰君子養源源清則流清陸機大暑賦曰播芳塵/之馥馥)¶
(本也賈&KR0105;相如並前漢文章/之士振舉也芳塵謂美聲)英辭潤金石髙義薄雲¶
天(善曰仲長子昌言曰英辭雨下呉越春秋樂師謂越王曰/君王德可刻之於金石淮南子曰夫道潤乎草木浸乎金)¶
(石法言曰或問屈原相如之賦孰愈曰原也過以浮如也過以/虚過浮者蹈雲天過虚者華無根然原上援稽古下引鳥獸其)¶
(著意子雲長卿亮不可及也/向曰英美也言/美辭可以潤澤金石也薄迫也迫雲天言髙也)自兹以降¶
情志愈廣王褒劉向楊班崔蔡之徒(善同濟注/濟曰愈益也)¶
(楊雄班固崔駰蔡邕此/六人並漢朝文章之士)異軌同奔逓相師祖(善曰禮記/曰仲尼祖)¶
(述堯舜/良曰軌迹奔行師法祖述/也言已上六人迹雖異同行於時)雖清辭麗曲時發¶
<pb:KR4h0003_SBCK_050-17a>¶
乎篇而蕪音累氣固亦多矣(翰曰/善曰賈逵國語注曰蕪/穢也累猶負也)¶
(言文章清麗之句時時有/之蕪穢累重固亦多矣)若夫平子艷發文以情變¶
絶唱髙蹤乆無嗣響(善曰平子張衡字也/銑曰艶美/也言張平子文章之美無能繼其)¶
(音/響)至于建安曹氏基命三祖陳王咸蓄盛藻(善/曰)¶
(續晉陽秋曰及至建安而詩章大盛尚書曰王如不敢及天基/命定命魏志曰明帝青龍四年有司奏武皇帝為魏太祖文皇)¶
(帝為魏髙祖明皇帝為魏列祖也/向曰建安獻帝年號曹氏/基命謂魏太祖始封魏王三祖謂武帝文帝明帝陳王謂武帝)¶
(子植也咸皆蓄積也言三/祖及陳王皆積盛才於懷也)甫乃以情緯(五臣本/有物字)以文¶
&KR0013;質(善曰鄭玄周禮注曰甫始也言始將情意以緯於文/濟曰甫始也緯猶織也以文&KR0013;質謂文質相參也)¶
自漢至魏四百餘年辭人才子文體三變相如¶
工為形似之言二班長於情理之説子建仲宣¶
<pb:KR4h0003_SBCK_050-17b>¶
以氣質為體(良曰二班謂叔皮孟堅也情理謂得事之實/也氣質謂有力也三變謂形似情理氣質)¶
並摽能擅美獨映當時是以一世之士各相慕¶
習源(五臣本/作原字)其飈流所始莫不同祖風騷(善曰續晉/陽秋曰自)¶
(良曰/司馬相如王襃楊雄諸賢代尚詩賦皆體則風騷詩揔百家之/言飈流即風流言如風之散如水之流廣雅曰祖法也)¶
(擅專也映照也原本也漢魏以來才子/風流皆同祖述詩騷也風則詩國風也)徒以賞好異情¶
故意製相詭(善同銑注/銑曰徒但詭變也言祖述/雖同但以賞好者異故隨製作而變)降¶
及元康潘陸特秀(向曰/善曰續𣈆陽秋曰逮乎西朝之末潘/陸之徒有文質而宗師不異)¶
(元康晉惠年號潘安仁陸士衡/獨為當代文章之秀特獨也)律異班賈體變曹王縟¶
㫖星稠繁文綺合(善曰論衡曰德彌盛者文彌縟又曰或/能陳得失奏便冝應經傳文如星月若)¶
(濟曰律法也言潘陸文章體班固賈&KR0105;曹植王粲也縟/谷子雲唐子髙者並為髙第漢書宣帝曰辭賦譬如女工有綺/縠也)¶
<pb:KR4h0003_SBCK_050-18a>¶
(繁飾也星稠綺/合喻文章秀媚)綴平臺之逸響采南皮之髙韻(善/曰)¶
(漢書曰梁孝王廣治睢陽城為&KR0232;道自宫連屬於平臺三十餘/里招延四方豪傑逸響謂司馬相如之文南皮魏文帝所遊也)¶
(髙韻謂應徐之文也/良曰同善注/髙韻謂應瑒陳林之文也綴猶緝也)遺風餘烈事極江¶
左(翰曰烈業極盡也江右即西晉/善曰史記曰宣王法文武遺風春秋元命苞曰文王/積善所潤之餘烈)在晉¶
中興𤣥風獨扇為學窮於柱下博物止乎七篇¶
馳騁文辭義殫乎(五臣本/作於字)此(善曰續晉陽秋曰正始/中王弼何晏好莊子玄)¶
(勝之談而俗遂貴焉/銑曰玄道扇盛也柱下謂老子為周柱/下史制道德經五千言博大也七篇謂莊周著書内篇有七也)¶
(言中興之後人承王弼何晏之/風學者義理盡於莊老殫盡也)自建武暨于義熈歷載¶
將百(向同善注/善曰建武愍帝年號義熈安/帝年號載年也)雖比響聮辭波屬¶
雲委(濟曰屬續委積/善曰荅賓戲曰馳辨如濤波仲長統昌言曰妙句雲布/孝經鉤命決曰雲委霧散殊錯沈浮)¶
<pb:KR4h0003_SBCK_050-18b>¶
# SB1_1919-035.png
# page missing
<pb:KR4h0003_SBCK_050-18b>¶
(令也尚書曰垂&KR0073;後昆/向曰顔顔延年也/謝謝靈運也標髙方並軌迹範法昆嗣也)若夫敷祍論¶
心商榷前藻(善曰楚辭曰跪敷祍以陳辭陸機樂府篇/曰商㩁爲此歌濟曰衽襟也㩁畧也言布)¶
(襟論心商榷前/人文藻之妙)工拙之數如有可言夫五色相宣¶
八音協暢(善曰文賦曰暨音聲之迭代若五色之相宣/良/曰五色五方之色宣明也八音金石絲竹匏土革)¶
(木也協合/暢通也)由乎𤣥黄律吕各適物冝(善曰周易曰象/其物冝是故謂)¶
(之象/翰曰言顔色音/聲各隨物冝所適也)欲使宫羽相變低昂舛節(銑/曰)¶
(宫為君羽為事低昻髙下也舛背也/言宫羽之聲相變則髙下背節也)若前有浮聲則後¶
須切響一簡之内音韻盡殊兩句之中輕重悉¶
異(向曰一簡謂一行言一行之中/音韻輕重悉須相避不可同聲)妙達此㫖始可言¶
文至於先士茂製(五臣本/作制)諷髙歷賞(善曰言諷詠/之者咸以爲)¶
<pb:KR4h0003_SBCK_050-19a>¶
(髙歷載辭人所共傳賞/濟曰先士謂先代制/文之士也茂盛諷誦也歷賞謂歷代共賞好也)子建函京¶
之作仲宣㶚岸之篇(善曰曹子建贈丁儀王粲詩曰從/軍度函谷驅馬過西京王仲宣七)¶
(濟同善注/哀詩云南登霸陵岸廻/首望長安)子荆零雨之章正長朔風之¶
句(善曰孫子荆陟陽候詩曰晨風飄歧路零兩被秋草/王正長雜詩曰朔風動秋草邉馬有歸心良同善注)並直¶
舉胷情非傍詩史正以音律調韻取髙前式¶
(翰曰式法也言此上四人並以胷臆之/辭非附文質但以音律調適取髙前法)自靈均以來多歷¶
年代(銑曰靈均屈原字/善曰尚書周公曰殷禮陟配天/多歷年所)雖文體稍精而¶
此祕未覩(銑曰稍漸也此袐謂/音韻調適也覩見也)至於髙言妙句音韻¶
天成皆暗與理合匪由思至(向曰天成謂天資而成/與文理相合也言如此)¶
(非人思/慮所至)張蔡曹王曾無先覺潘陸顔謝去之¶
<pb:KR4h0003_SBCK_050-19b>¶
彌逺(善曰論語曰抑亦先覺者是賢乎/濟曰張衡蔡邕曹/植王粲潘岳陸機顔延年謝靈運言此數人曾不先覺)¶
(天成之妙而/去之逺也)世之知音者有以得之此言非謬如¶
曰不然請待來哲(善曰西征賦曰如其禮樂以俟來哲/良曰知音者蓋約自謂也有以得此)¶
(天成之妙也謬誤/也不然謂不如此)¶
　　　恩倖傳論(善曰約言當時遇幸㑹者即時好官/又以晉宋之間皆取門户不任才能)¶
(故作此論/翰曰恩愛倖親也謂以親愛而升/榮寵也晉宋之代官以承藉而非才能故約著)¶
(此傳以/論得失)¶
　　　沈休文¶
夫君子小人類物之通稱(五臣本/無通字)蹈道則爲君子¶
違之則爲小人(善曰莊子曰天下盡殉也彼其所殉仁義/也則俗謂之君子其所殉貨財也則俗謂)¶
<pb:KR4h0003_SBCK_050-20a>¶
(之小人/銑曰蹈履也言人之所生其類/頗同履道德則爲君子違之則爲小人)屠釣卑事也板¶
築賤役也太公起爲周師傅説去爲殷相(善曰尉/繚子曰)¶
(太公屠牛朝歌史記曰太公望吕尚以魚釣奸周西伯戰國䇿/范睢謂秦王曰吕尚之遇文王立爲太師尚書曰髙宗夢得説)¶
(乃審厥象俾以形旁求於天下説築𫝊巖之野惟肖爰立作相/向曰吕望初屠牛於朝歌市後釣魚於渭濱𫝊說代胥靡刑人)¶
(板築於𫝊巖之溪言此二賢皆自卑賤之/役而相於殷周故知君子小人不常處矣)非論公侯之世¶
鼎食之資(善曰家語曰子路南遊於楚列鼎而食/濟曰世胄也鼎食謂三公之家資猶後也)明𫾻¶
(五臣本/作揚)幽仄唯才是與(善曰尚書曰明明𫾻仄陋/良曰/揚舉也幽仄謂暗陋也言殷周之)¶
(主皆明舉暗陋之賢人/非取公侯之子孫也)逮于(五臣本/作乎)二漢兹道未革胡¶
廣累世農夫伯始致位公相黄憲牛毉之子叔¶
度名動京師(善曰范曄後漢書曰胡廣字伯始南陽人六/世祖剛值王莽居攝亡命交趾莽敗乃歸郷)¶
<pb:KR4h0003_SBCK_050-20b>¶
(里廣少孤貧法雄察廣孝廉試以章奏爲天下第一旬月拜尚/書郎凡一履司空再作司徒三登太尉又曰黄憲字叔度南陽)¶
(翰曰逮及也二漢前/人世貧賤父爲牛醫同郡陳蕃臨朝而歎曰叔度若在吾不敢/先佩印綬漢書曰鄭子眞名震乎京師)¶
(後漢也兹道舉賢之道革改也胡廣字伯始安帝時舉孝廉後/遷僕射司空黄憲字叔度舉孝廉有大名於京師牛毉乃毉療)¶
(牛疾/之人)且士(五臣/作仕)子居朝咸有職業雖七葉珥貂¶
見崇西漢(銑曰漢金日磾張安世皆七代漢珥挿也/善曰左太冲詠史詩曰金張藉舊業七葉珥漢/貂)¶
(貂侍中之服崇重也前/漢都長安故曰西漢)而侍中身奉奏事又分掌御¶
服東方朔爲黄門侍郎執㦸殿下(善曰應劭漢書注/曰入侍天子故曰)¶
(侍中晉令曰侍中除書表奏皆掌署之應劭漢官儀曰侍中出/則佩璽抱劒漢書曰東方朔&KR0004;爲常侍郎後奏泰階之事拜爲)¶
(太中大夫給事中甞醉小遺殿上詔免爲庶人復爲中郎百官/表郎中令屬官中有郎比六百石侍郎比四百石又黄門有給)¶
(事黄門漢官儀云給事黄門侍郎位次侍中給事中故曰給事/黄門然侍郎黄門侍郎二官全别沈以爲同悞也荅客難曰官)¶
<pb:KR4h0003_SBCK_050-21a>¶
(不過侍郎位不過執㦸非黄門侍郎明矣/向曰侍中/之官大出則負璽小出則&KR0406;乗執㦸守衛天子之官)郡縣¶
(五臣本/作都縣)&KR0122;吏並出豪家負戈宿衛皆由勢族(善曰/&KR0122;吏)¶
(濟曰豪勢謂權勢之家言並逐才而/卑位負戈賤役豪家世族咸亦爲之言無貴賤之異也子虚賦/曰幸得宿衛十有餘年)¶
(善曰二塗謂士庶也言仕/用)非若晩代分爲二塗者也(子不居賤職庶族不涉清)¶
(階/良曰晩代謂魏晉也士/與人異品雜用故云二塗)漢末喪亂魏武始基軍¶
中倉卒權立九品蓋以論人才優劣非謂丗族¶
髙卑(翰曰魏武帝曹操也倉/善曰國語曰后稷始基靖民尚書曰太王肇基王迹列/子曰子華之門徒皆世族也)¶
(卒事急迫也魏人陳群始立九品之制以/平人才髙下而不直取承藉之子孫也)因此相㳂遂爲¶
成法自魏至𣈆莫之能改州都郡正以才品人¶
(善曰言魏𣈆二朝咸遵魏武之法𫝊子曰魏司空陳羣始立九/品之制郡置中正平人才之髙下各爲輩目州置州都而揔其)¶
<pb:KR4h0003_SBCK_050-21b>¶
(義銑曰㳂循也言本立九品以取人才後人相循遂為代資/魏晉之主無能改易也州都郡正魏置之以選人才之優万)而¶
舉世人才升降蓋寡徒以慿藉世資用相陵駕¶
(善曰人才不甚懸殊故因世資以成貴/向曰言舉/人盖少知髙下者但憑藉世族取相侵陵以成駕驅也)都正俗¶
士斟酌時冝品目少多隨事俯仰(善曰言法壞之/漸也都正既皆)¶
(俗士不能校其材藝乃隨時斟酌定其品差/濟曰言州都郡/正皆俗士不能甄别好惡但斟酌門族時冝品録聲望多少隨)¶
(聲望之事/而髙下也)劉毅所云下品無髙門上品無賤族者¶
也(善曰臧榮緒𣈆書口劉毅爲尚書左僕射上䟽陳九品之/弊曰上品無寒門下品無勢族言勢族之人不居下品寒)¶
(門之子不居上班/濟曰同善注言勢族不居/下品寒門不入上班也言如此則失才實矣)歳月遷訛¶
斯風漸篤凡厥衣冠莫非二品(良曰/善曰言衣冠之族皆/居三品之中)¶
(訛偽也斯風謂用勢族/之風二品謂豪家勢族)自此以還遂成卑庶(善曰衣冠/以外皆同)¶
<pb:KR4h0003_SBCK_050-22a>¶
(下科/翰曰自此之外/遂排之以爲卑庶也)周漢之道以智役愚臺𨽻參¶
差用成等級(翰曰參差不齊貌言髙下人/善曰左氏傳曰人有十等輿臣隸隸臣僚僚/臣僕僕臣臺)¶
(不齊而/爲等級)魏𣈆以來以貴役賤士庶之科較(古學/反)然¶
有辨(銑曰較明辨别也/善曰太𤣥經曰君子之道較/然見矣)夫人君南面九重¶
奥(烏到/反)絶(善曰楚詞曰豈不鬱陶而思君&KR0006;君之門以/九重向曰九重天子之門數也奥深絶逺也)陪¶
奉朝夕義隔卿士堦闥之任冝有司存(善曰論語/曽子曰籩)¶
(豆之事則有司存/銑曰陪奉朝夕謂近倖之臣也/隔謂與卿士道殊也階陛闥門也任謂用閹官爲之)既而恩¶
以狎生信由恩固無可憚之姿有易親之色孝¶
建泰始主威獨運(良曰/善曰爾雅曰狎習也沈約宋書曰孝/建武帝年號泰始明帝年號)¶
(憚難也言與天子習近所以有恩澤生而無/畏難之色言爲媚䛕之色則易親也運用也)空置百司權¶
<pb:KR4h0003_SBCK_050-22b>¶
不外假而刑政紏雜理難遍通耳目所寄事歸¶
近習(善曰禮記月令曰仲冬省婦事無得&KR0075;雖有貴戚近習/無有不禁鄭𤣥曰貴戚姑姉妹也近習天子所親幸也)¶
(翰曰宋武帝明帝事毎獨用權柄不外假藉於卿士也/爲刑政既多不能遍覽故寄於近習之臣糾雜言多也)賞罰¶
之要是謂國權出納王命由其掌握於是方塗¶
結軌輻湊同奔(銑/善曰莊子曰車軌結乎千里之外文子曰/羣臣輻湊張湛曰如衆輻之集于轂)¶
(曰言國權及王命出納並在近臣掌握故百官皆/方軌輻湊而奔之也輻湊言如車輻之湊車轂矣)人主謂¶
其身卑位薄以爲權不得重曾不知䑕憑社貴¶
狐藉虎威(善曰晏子春秋景公問晏子曰理國亦有常乎/對曰䜛佞之人隱在君側猶社䑕不熏也去此)¶
(乃治矣戰國䇿荆宣王問羣臣曰吾聞北方之畏昭奚恤也何/如羣臣莫對江乙對曰虎求百獸而食之得狐狐曰子無敢食)¶
(我天帝命我長百獸今子食我是逆天命子以我爲不信吾爲/子先行子隨我後觀百獸之畏我虎不知百獸之畏已而走也)¶
<pb:KR4h0003_SBCK_050-23a>¶
(以爲畏狐也今王之地方五千里帶甲百萬而專屬之於昭奚/恤故北方之畏昭奚恤其實畏王之甲兵也猶百獸之畏虎)¶
(向曰言天子但見近臣之職位卑薄不知已權在於彼矣如䑕/之賤矣爲穴於社則人不敢掘之是憑社以貴也餘同善注今)¶
(百僚畏近臣爲天/之威在於彼也)外無逼主之嫌内有專用之功¶
勢傾天下未之或悟(五臣本/作寤)挾朋樹黨政以賄¶
成(濟曰嫌疑專/善曰左氏傳曰襄十年王朝卿士王叔陳生與伯輿争政/大夫瑕禽曰令自王叔之相也政以賄成)¶
(擅也寤覺也挾謂相扶挾也/賄成謂財貨以成政者也)鈇龯瘡痏&KR0799;於牀第(側里/反)¶
之曲(良曰鈇鈷龯斧也瘡痏喻䜛/善曰西京賦曰所惡成創痏左氏傳趙孟曰牀第之言/不踰閾杜預曰第簀也)¶
(譖成瑕疵也言倖臣搆瑕於宫曲/牀簀之間使公卿伏鈇龯於外也)服冕乗軒出於言笑¶
之下(善曰左氏傳衛太子謂渾良夫曰服冕乗軒三死/無與翰曰言有趨附與言笑同即得軒冕之榮也)南¶
金北毳來悉方艚(徂刁/反)素縑丹魄(五臣本/作珀字)至¶
<pb:KR4h0003_SBCK_050-23b>¶
皆兼兩(銑曰金荆揚所貢故云南/音亮/善曰北毳&KR0968;貂之屬虎魄也色赤故曰丹孔/安國尚書傳曰車稱兩)¶
(金毳衣比方所出故云北毳也艚舟也絶繒也珀琥珀也/兩車也言起勢之人賂遺近臣者皆以舟舩載貨而與之)西¶
京許史蓋不足云晉朝王石未或能比(善同向注/向曰漢有)¶
(許皇后史良娣之家皆勢傾天下晉朝王愷/石崇皆冨擬王者云比今日倖臣則不能及)及太宗晩運¶
慮經盛衰(濟同善注/善曰太宗明帝也法言曰聖人之/法未嘗不閔於盛衰)權倖之¶
徒慴(五臣本/作摺)憚(丁逹/反)宗戚(良曰言諸王親屬/皆畏懼佞倖之臣)欲使㓜¶
主孤立永竊國權搆造同異興樹禍隙帝弟宗¶
王相繼屠勦(五臣作剿子小反/善曰六代論曰君孤立/於上臣弄權於下尚書曰天用勦絶其命孔)¶
(安國曰勦截截絶謂滅之也/翰曰㓜主謂明帝狐蜀也言佞/倖之臣搆造同異起立禍隙䜛譖宗王使相繼&KR0013;戮而至絶滅)¶
(剿絶/也)民忘宋德雖非一塗寳祚夙傾實由於此¶
<pb:KR4h0003_SBCK_050-24a>¶
(善曰寳祚猶寳命也/銑曰忘厭也言人厭宋德非一事也寳/祚謂國命也夙早也實由於此言傾覆之由實從佞倖而起)¶
嗚呼漢書有恩澤侯表又有佞倖傳今采其¶
名列以爲恩倖篇云(向曰嗚呼嘆辭言佞倖之徒毀/敗王政損穢帝道挾主行威傾)¶
(覆國家是亦/可哀故嘆之)¶
　　　史述賛三首¶
　　　　班孟堅(濟曰固脩漢書自作/敘傳而重述其㫖)¶
　　　　　述髙紀第一(五臣本列在後翰曰列題/於後者亦猶毛詩之趣也)¶
皇矣漢祖纂堯之緒(善曰漢書曰劉向頌髙祖云漢/帝本系出自唐帝降及于周在)¶
(秦作劉/良曰皇大纂繼緒業也言髙/祖承堯之後故云大漢繼堯之德業也)寔天生德聦明¶
神武(善曰頂岱曰聴於無聞曰聦照臨四方曰明以内知外/曰神剋定禍禄闢土斥疆曰武論語子曰矣生德於予)¶
<pb:KR4h0003_SBCK_050-24b>¶
(周易曰古之聦明叡智神武而不殺者夫翰/曰寔實也機謀暗合曰神伐無不剋曰武)秦人不綱網¶
漏于楚(善曰項岱曰秦重斂殘人天下叛之故貶言入耳綱/以喻網網無綱無所成故漏也言秦人不能整其綱)¶
(銑曰綱謂綱紀也餘同善注/維令網目漏也於楚謂陳涉反而不能誅故/髙祖因而起)爰兹發迹斷¶
蛇奮旅神母告符朱旗乃舉(善曰爰於也髙祖&KR0004;送/徒經豐澤奮振旅衆也)¶
(向同善注/神母謂所斬蛇邊見老母哭云我子白帝爲赤/帝子斬焉漢火德尚赤故舉朱旗)粤(于厥/反)蹈¶
秦郊嬰來稽首(濟同善注/善曰粤始蹈履也嬰謂秦王子嬰/也稽首謂降於漢)革命¶
創制三章是紀(善曰周易曰湯武革命順乎天而應乎人/良曰革改創始也三章謂高祖破秦改秦)¶
(苛法殺人者死傷人及/盗者抵罪紀綱紀也)應天順民五星同(五臣/作合)晷(善/同)¶
(翰注/翰曰髙祖西入𨵿五星聚於/東井東井秦分是應天也晷光景也)項氏畔換黜我巴¶
漢(銑曰同善注畔換反易也/善曰漢書曰項羽背約更立沛公爲漢王王巴蜀漢/中韋昭曰畔換跋扈也)西¶
<pb:KR4h0003_SBCK_050-25a>¶
土宅心戰士憤怨(善曰尚書曰逷矣西土之人又曰惟克/厥宅心郭璞三蒼解詁曰西土謂長安)¶
(也/向曰西土謂蜀也宅居也言蜀人皆/居心於髙祖征戰之士皆憤怨於羽也)乗舋(五臣本/作釁)而¶
運席卷三秦(善曰左氏傳士㑹謂晉侯曰㑹聞用帥&KR0026;舋/而動春秋握誠圖曰諸侯氷散席卷各争恣)¶
(志/濟曰釁隙也言髙祖乗戰士之怨隙舉兵自蜀漢而來破/三秦如席卷也羽封章邯爲雍王司馬忻爲塞王董翳爲翟王)¶
(俱封秦中故/謂之三秦)割據河山保此懷民(善曰保安也懐歸也/言漢據河山之固民)¶
(良曰秦地帶河阻山髙祖割據於此保守/懷歸者能保乂之漢書曰田肯賀上曰秦帶河阻山懸隔千里/尚書曰&KR0058;民懷之)¶
(懷思/之人)股肱蕭曹社稷是經(善曰禮記衛獻公曰有柳/莊者非寡人之臣社稷之)¶
(臣/翰曰股䏶肱臂也言蕭何/曹參爲髙祖手足之臣經理也)爪牙信布腹心良平(善/曰)¶
(毛詩曰予王之爪牙又曰赳赳武夫公侯腹心/銑曰韓信英/布皆武臣也髙祖有韓英如獸之有𤓰牙矣張良陳平爲髙祖)¶
(腹心/之用)恭行天罰赫赫明明(善曰尚書曰今予惟恭行天/之罰毛詩曰赫赫明明王命)¶
<pb:KR4h0003_SBCK_050-25b>¶
(卿士/向曰天罰言順/天罰惡也赫赫盛之貌)¶
　　　　述成紀第十¶
孝成皇皇臨朝有光(濟曰有光光明也/善曰項岱曰皇皇華色盛/也)威儀¶
之盛如珪如璋(良曰珪璋玉名/善曰項岱曰珪璋玉之妙好彫鏤者毛詩/曰顒顒昻昻如珪如璋)¶
閫閫恣趙朝政在王(善曰閫闈闥門之内也門内恣/趙昭儀姊妹以元舅侍中封陽)¶
(平侯王鳯爲大將軍領尚書事/翰曰閫/闈宫中門也趙謂趙飛鷰王謂帝舅王鳯)炎炎燎火光(五/臣)¶
(作/亦)允不陽(善曰項岱曰允信也内損於飛鷰外見壅於王鳯/等信不得陽也張晏曰天子之威盛若燎火之陽)¶
(今委政王氏不亦熾乎/銑曰天子之盛當如燎火/之陽今内蔽飛鷰外委王鳯信不得陽也陽明也)¶
　　　　述韓英彭盧呉傳第四¶
信惟鋨𨽻布實黥徒(善曰漢書曰韓信家貧從下鄉/南昌亭長寄食亭長若之乃晨)¶
<pb:KR4h0003_SBCK_050-26a>¶
(炊蓐食食時往不爲具食信知之自絶去又曰黥布姓英少時/客相之當刑而王及坐法黥欣然笑曰人相我當刑而王幾是)¶
(乎/向曰隸賤徒/侣也餘同善注)越亦狗(五臣/作苟)盗芮尹江湖(善曰漢書/曰彭越常)¶
(漁鉅野澤中爲盗沛公攻昌邑越助之說苑曰管仲故城隂之/狗盗漢書曰呉芮秦時鄱陽令也甚得江湖間心號曰鄱君音)¶
(義曰尹正也濟/曰苟且爲盗)雲起龍驤化爲侯王割有齊楚跨¶
制淮梁(良曰驤騰也雲起龍騰言與髙祖相感而爲侯王/也齊楚韓信所封也英布封淮王彭越封梁王善)¶
(同良/注)綰自同閈(胡旦/反)鎮我北疆(善曰應劭曰閈音扞南/楚汝沛名里門曰閈)¶
(翰曰盧綰與髙祖同里而髙/祖封綰爲燕王北疆謂燕也)德薄位尊非祚惟殃(善曰/周易)¶
(曰德薄而位尊智小而謀大左氏傳舟之僑曰無德而禄殃也/銑曰祚福也言綰德薄而居尊位非爲福乃爲殃咎也謂與陳)¶
(豨有反狀亡/入匈奴也)呉克忠信胤嗣乃長(善曰漢書曰芮爲長/沙王薨子忠嗣自芮)¶
(後傳位五世無子國除/向曰克能也言呉/芮能爲忠信之行故五代嗣位長沙王也)¶
<pb:KR4h0003_SBCK_050-26b>¶
　　　後漢書光武紀賛¶
　　　　范蔚宗(銑曰光武皇帝名秀曄/修漢書作此賛以美之)¶
賛曰炎政中微大盗移國(善曰東觀漢記序曰漢以/炎精布曜魯靈光殿賦序)¶
(曰遭漢中微盗賊奔突/濟曰炎火也大漢火德也中/微謂遭王莽篡也大盗則莽也移國謂兼國而盗也)九縣¶
飈廻三精霧塞(善曰三精日月星也孝經援神契曰天/地至貴精不兩明宋均曰天精爲日地)¶
(精爲月河圖曰巛德布精上爲衆星/良曰九縣九/州三精日月星也飇廻謂振動不安霧塞謂昏暗)民猒淫¶
詐神思友德世(五臣/作大)祖誕命靈貺自甄(善曰尚/書曰我)¶
(翰曰言民厭王莽淫詐而思復漢室誕大/文考誕膺天命春秋元命苞曰通三靈之貺交錯同端鄭玄尚/書緯注曰甄表也)¶
(貺賜也言光武大受寳命神/靈賜福祚而自成也甄成也)沈機生(五臣本/作先字)物深略¶
緯文(善曰說文曰機主發之機也周書曰經緯天地曰文矣/銑曰沈深機微略法也言謀策先於萬物智略能經緯)¶
<pb:KR4h0003_SBCK_050-27a>¶
(天/地)尋邑百萬𧴀虎爲羣長轂雷野髙旗彗¶
(蘓没/反)雲(善曰漢書曰劉聖公爲天子以光武爲偏將軍徇昆/陽光武令王常留守光武出收兵王莽遣大司徒王)¶
(尋大司空王邑將兵百萬旌旗輜車千里不絶又驅諸猛獸虎/豹犀象之屬以助威武圍城數重光武遂進尋邑亦遣兵合戰)¶
(光武奔之斬首數千級光武乃與敢死士三千人衝中堅尋邑/陣亂遂殺王尋鬻子曰紂虎旅百萬榖梁傳曰長轂五百乗范)¶
(寗曰長轂兵車也東都主人曰戈鋋彗雲彗音蘇没切/向/曰同善注雷謂如雷之聲於野也彗拂也此言尋邑之盛也)英¶
威既振新都自焚(善曰漢書曰莽封爲新都侯又曰更/始兵到城中少年子弟自燒室門呼)¶
(曰反虜王莽何不出降莽避火宣室火輙隨/之濟曰英威謂漢之兵威也振整也同善注)䖍劉庸代¶
紛紜梁趙(良曰䖍劉殺也庸蜀謂公孫述也代燕謂彭寵/也梁王劉永擅命睢陽自稱天子卜者王郎占)¶
(天王於邯鄲/紛紜謂亂也)三河未澄四𨵿重擾(善曰范曄後漢書/曰赤眉賊入函谷)¶
(翰曰三河/𨵿敗更始光武乃遣鄧禹引兵西乗更始赤眉之亂時更始大/司馬朱鮪等屯洛陽光武令馮異守孟津以拒之)¶
<pb:KR4h0003_SBCK_050-27b>¶
(三川也謂洛陽也四関謂長安也澄定/擾亂也謂朱鮪據洛陽赤眉擾長安也)神旌乃顧遞行¶
天討(銑曰旌旗也遞更也言光武神/旗所顧遞行天討於四方也)金湯失險車書¶
共道(善曰鹽鐡論曰秦金城千里汜勝之書曰神農之敎雖/石城湯池無粟者不能守也禮記子曰今天下車同軌)¶
(書同文/向曰言賊之金城湯池皆失險/固而破也車同軌書同文謂天下太平)靈慶既啓人¶
謀咸賛(善曰靈慶謂天符也易繋辭曰人謀鬼謀百姓與/能王弼曰人謀謂衆議西都賔曰天啓之心人惎)¶
(之謀/濟曰靈神慶福啓開咸皆/賛助也言人神皆共助成帝業也)明明廟謀﨣﨣雄斷¶
於(音/烏)赫有命系我皇(五臣本/作隆字)漢(善曰廟謀廟筭也揚/雄連珠曰兼聦獨斷)¶
(良曰廟謀謂廟筭也﨣赳武貌於歎羙辭也赫盛貌言/聖王之法也毛詩曰有命自天蔡邕獨斷曰光武以再命復漢/之祚)¶
(武略雄斷之盛/能繼前漢也)¶
<pb:KR4h0003_SBCK_050-28a>¶
¶
六臣注文選卷第五十¶
