# -*- mode: mandoku-view -*-
#+TITLE: 六臣註文選
#+DATE: 2015-09-23 10:31:31
#+PROPERTY: JUAN 59


五十九¶
　　　梁　昭　明　太　子　蕭　統　編
　　　唐李善吕延濟劉良張銑吕向李周翰註
　碑文
　　頭陀寺碑文一首(善曰天竺言頭陀此言斗/¶藪斗藪煩惱故曰頭陀)
　　　王簡栖(善曰姓氏英賢錄曰王&KR0708;字簡栖瑯邪/臨沂人也有學業為頭陀寺碑文詞巧)
　　　　(麗為世所重起家郢¶州從事征南記室天監/四年卒碑在鄂州題云齊國録事參軍瑯邪)
<pb:KR4h0003_WYG_061-1b>
　　　　(王&KR0708;製沂濟曰姓氏英賢録¶云王&KR0708;字簡栖/瑯邪臨  人也齊朝起家郢州從事後為輔)
　　　　(國録¶事/參軍)¶
蓋聞挹朝夕之池者無以測其淺深仰蒼蒼之¶色者不
足知其逺近(善曰家語曰孔子觀於魯桓公之廟有欹/器焉使弟子挹之水毛萇¶詩傳曰挹㪺也)
(枚乗上書吳王曰游曲臺臨上路不如挹朝<md:KR4h0003_SBCK_059-1b>¶夕之池桓/子新論子貢謂齊景公曰臣之事仲尼譬如渇而操杯)
(就江海飲飲滿而去又焉知江海之深乎挹於入切㪺/¶勾愚切莊子曰天之蒼蒼其正色邪其逺而無所至極)
(耶韓詩外傳子貢謂景公曰臣終身戴天不能知/其髙  翰曰挹酌也朝夕池海也蒼蒼之色天也)況視
聴之¶外若存若亡心行之表不生不滅者哉(善曰僧肇/涅槃論曰)
<pb:KR4h0003_WYG_061-2a>
(視聴之所¶不暨四空之所昬昩管子曰聖人之道若存/若亡援而用之沒代不忘竺道生曰心行心所行之行)
(也維摩經曰畢竟不生不滅是無常義也不向曰/目無¶所見故若存若亡心無所繫故不生  滅也)是以
掩室摩¶竭用啓息言之津(善曰華嚴經曰佛在摩竭提/國寂滅道場始成正覺法華)
(經曰寂滅無言也僧肇論曰釋迦掩室於摩竭鄭𤣥論/語¶注曰津濟渡水處  良曰掩室謂斂心入静也華嚴)
(經云佛在摩竭國處¶寂滅道埸此言/斂心於摩竭之國用開不言之道也)杜口毗邪以通得
意之路¶(善曰至理幽㣲非言説之所及掩室摩竭示寂/滅以息言杜¶口毗邪現黙然而得意維摩經曰)
(佛在毗邪離菴羅樹園佛告文殊師利汝行請維摩詰/問疾文殊師利問維摩詰何等是菩薩入不二法門時)
(維摩嘿然無言文殊師利嘆曰善哉<md:KR4h0003_SBCK_059-2a>¶善哉乃至無有文/字語言是真入不二法門僧肇論曰淨名¶杜口於毗邪)
<pb:KR4h0003_WYG_061-2b>
(莊子曰言者所以在意也得意而忘/言也  銑曰杜口謂不言也同善注)然語彛倫者必求
宗於九疇談隂¶陽者亦研幾於六位(善曰真諦無言俗/諦借言以明理¶故)
(此明言之用也尚書武王訪于箕子曰我不知彛倫攸/叙周易曰夫易所以極深研幾也又曰分隂分陽迭用)
(柔剛故易六位而成章王弼曰六位爻之文也¶九濟曰/彛常倫理也言欲語理人之常理者必求事於¶  疇疇)
(類也九類一曰五行二曰五事三曰八政四曰五紀五/曰皇極六曰三徳七曰稽疑八曰庶徴九曰五福  翰)
(曰六位易卦/之六爻也)是故三才既辨¶識妙物之功萬象已陳悟
太極之致(善曰此顯言¶之功也周易曰易有天道焉有/人道焉有地道焉兼三才而兩之故六又¶曰)
(神者妙萬物而為言者也孝經鉤命決曰地以舒形萬/象咸載聲類曰悟心曰解周易曰易有太極是生兩儀)
<pb:KR4h0003_WYG_061-3a>
(翰向曰三才天地人也/  曰太極天地之始)言之不¶可以已其在兹乎(善曰言/所以識)
(物悟太極者皆藉言明之不可止者其在此乎左氏傳/叔<md:KR4h0003_SBCK_059-2b>¶向謂鬷蔑曰子若無言吾幾失子矣言之不可以已)
(也如是無良曰已止也/言廣大  窮故不可止)然爻繫¶所筌窮於此域(善曰爻/六爻也)
(繫繫辭也因爻以立辭亦因辭以明理也故爻繫之所/明窮生死於此域也莊子曰筌所以得魚¶得魚而忘筌)
(筌捕魚之笱莊子以之喻言大智度論曰二乗以生/死為此岸  銑曰繫繫辭也筌期也¶此域謂道也)則
稱(去/)謂所絶形乎彼岸矣(善曰至如¶涅槃妙㫖非言説/之所能明故稱謂所絶現於)
(涅槃之彼岸¶矣僧肇論曰𤣥極無名稱謂絶焉鄭𤣥禮/記注曰稱猶言也王逸楚詞注曰説謂也涅槃經曰心)
(無退轉即便前進既前進已得到彼岸登大髙山離諸/恐怖多受安樂彼岸山者喻¶於如來受安樂者喻於常)
<pb:KR4h0003_WYG_061-3b>
(住大髙山者喻大湼槃也大智度¶論曰亦以涅槃為彼/岸也  翰曰稱謂名號也言天道無名故名號絶彼岸)
(謂覺/悟也)彼岸者引之於有則髙謝四流推之¶於無則俯𢎞
六度(善曰彼岸絶乎稱謂者若引之而入¶有則去四流/而現無若推之而入無則𢎞六度以明有僧釋肇)
(維摩經注曰不可得而有不可得而無者其唯大乗乎/何則欲言其有無相無名欲言其無方徳斯行故雖無)
(而有無相無名故雖有而無然則言有不乖<md:KR4h0003_SBCK_059-3a>¶無言無不/乖有也魏都賦曰髙謝萬邦大智度論曰欲流有流無)
(明流有見流三國名臣頌曰俯𢎞時務瑞應經曰行六/¶度無極布施持戒忍辱精進一心智慧諸經以一心為)
(禪定者¶向曰謝去也四流謂欲流有流無明流有見流/六度  布施¶以廣仁義也持戒以守信也忍辱以為謙)
(也精進以思敬也禪定以/守静也智惠以通其理也)名言不得其性相隨迎不見
<pb:KR4h0003_WYG_061-4a>
其¶終始(善曰法離有無豈名言之所得法無形象豈随/迎之¶可見維摩經維摩詰曰法無名字言語㫁)
(故法無形相如虚空故法同法性入諸法故法相如是/豈可説乎竺道¶生曰法性者法之本分也法相者事之)
(貌也老子曰随之不見其後迎之不見其首也良曰其/道廣大名之言之亦不得知其體性質相者  隨而求)
(之迎而望之又不可/見其終始之所¶由也)不可以學地(五臣本作/識智字)知不可以
意生及其涅¶槃之藴也(五臣本作乎字地善曰妙法蓮/華經曰昔在學  佛常教化言)
(我法能離生老病死䆒竟𣵀槃¶勝鬘經曰意生身無漏/業生依無明住學地謂三果意生謂<md:KR4h0003_SBCK_059-3b>¶菩薩言能變化生)
(死随意往生法華經曰諸佛弟子衆皆如舎利弗盡思/共度量不能測佛智不退諸菩薩亦復如是不¶能知周)
(易曰乾坤其易之藴邪韓康伯注曰藴淵輿也生濟曰/言不可以識智廣博而逹其理不可以習意所  以及)
<pb:KR4h0003_WYG_061-4b>
(其事者寂滅之道積之/也𣵀槃寂滅也藴積也)夫幽¶谷無私有至斯響洪鐘虚
受無來不應(善曰周易曰入于幽谷幽不明¶也尚書大/傳孔子曰夫山生材用而無私為焉四方)
(皆伐無私與焉論衡曰呼於坑谷之中響立應禮記曰/善待問者如撞鐘叩之以小者則小鳴叩之以大者則)
(大鳴劉¶熈釋名曰鐘空也内空受氣多故聲大也文子/曰虚無不受静無不持牽秀相風賦曰故無來而不應)
(兮何適莫之足嬰¶虚翰曰幽深之谷本無情有聲至則/必答之以響大鐘  其體以受和和來無不應之以聲)¶
(佛道於物亦/如是無私也)況法身圓對規矩冥立¶(善曰圎對謂有感/斯對而無不周也)
(勝鬘經曰涅槃界者即是如來法身僧肇論曰法身無/像應法以形千難殊對而不¶干其慮禮記曰古之君子)
(周旋中規折旋中矩僧肇維摩經¶序曰冥權無謀而動/與事㑹  銑曰阿毗逹摩二義一名無比法一名對法)
<pb:KR4h0003_WYG_061-5a>
(也圓對蓋謂無滯閡也冥立/謂與㝠昧之道相㑹而立也)一音稱物宫商濳<md:KR4h0003_SBCK_059-4a>¶運(善曰/維摩)
(經曰佛以一音演説法衆生隨類各得觧脱周¶易曰稱/物平施漢書曰聲者宫啇角徴羽也  良曰言道合萬)
(物/)是以如來利見迦維託生王室(善曰如來佛號謝靈/運金剛般若經注曰)
(諸法性空理無乖異謂之為如㑹如¶解故名如來竺道/生維摩經注曰如者謂如與如冥無復有如之理¶從此)
(中來故曰如來瑞應經曰菩薩下當世作佛託生天竺/¶迦維羅衛國父王名曰静夫人曰妙迦維羅衛者天地)
(之中央周易曰利見大人左氏傳曰㑹于洮謀王室也也/向曰菩薩下當世作佛託生天竺迦維羅衛國王為子)
憑五¶衍之軾拯溺逝川(善曰僧肇論曰騁六通之神驥/乗五衍之安車五衍五乗天竺)
(言衍此言¶乗五乗一人二天三聲聞四辟支佛五菩薩/今碑本以為憑¶四衢之軾蓋梁代諱衍故改焉左氏傳)
<pb:KR4h0003_WYG_061-5b>
(曰楚子玉使鬭勃謂晋侯曰請與君之士戯君憑軾而/觀之説文曰岀溺為拯論語曰子在川上曰逝者如斯)
(聞銑曰如来乗五衍之安車五衍五乗也一人二天三聲/  四辟支佛五菩薩也軾車上横木也拯救也言人為)
(不善¶有如逝川之流日夜不/止而如來化救之使齊矣)開八正¶之門大庇交喪(善/曰)
(維摩經曰雖行八正道而樂行無量佛道是菩薩行僧/肇論曰啓八正之平路坦衆聖之夷塗大品經説八正)
(曰正見正思<md:KR4h0003_SBCK_059-4b>¶惟正語正業正命正精進正念正定也爾/雅曰庇廕也莊子曰世䘮道矣道䘮世矣世與道交相)
(䘮也七翰曰一正見二思惟三正¶語四正業五正命六/精進  正念八正定言如來開此八者¶大䕃其人交喪)
(失於道/者也)於是𤣥關幽鍵感而遂通遥源濬¶(五臣本/作浚)波酌
而不竭(善曰𤣥關幽鍵喻法藏也謝靈運金¶剛般若經/注曰𤣥關難啓善鍵易開戴逵棲林賦曰幽關)
<pb:KR4h0003_WYG_061-6a>
(忽其離鍵𤣥風暖以雲頽字林曰鍵門¶距周易曰寂然/不動感而遂通天下之故非天下之至神孰能與於此)
(遥源濬波喻法海也文子曰取焉而不損酌焉而¶不竭/莫知其所由也  銑曰𤣥幽謂道之深䆳也關鍵皆所)
(以閉拒於門者言如來説喻㣲妙道門/遂通如長源深水酌取不竭也浚深也)行不捨之檀而¶
施(去/聲)洽羣有(善曰夫心愛衆生而行捨者捨則増愛非/為¶實捨故大士之捨見不施之捨者及於)
(衆生斯為不捨以兹而施故羣有俱洽大品經曰不施/不慳是名¶檀波羅蜜僧肇論曰賢刼稱無捨之檀成其)
(美不為之為也天竺言檀此言布施波羅蜜此言到彼/岸也羣有謂有色無<md:KR4h0003_SBCK_059-5a>¶色有想無想以其不一故曰羣有)
(也僧肇維摩經注曰鏡羣有以通𤣥而物我俱/一  良曰捨止也檀惠也洽徧也羣有謂萬物)唱無縁
之慈而澤周¶萬物(善曰夫行慈者以衆生為縁衆生為/縁則慈無所寄¶故大士之慈離於衆)
<pb:KR4h0003_WYG_061-6b>
(相離相行慈名為無縁無縁生慈是為真實以斯而唱/則物無不周涅槃經曰得諸菩薩無¶縁之慈僧肇論曰)
(禪典唱無縁之慈思益演不知之知泥洹經曰無縁者/不住法相反衆生相釋道安曰解從縁散周易¶曰智周)
(萬物而道濟天下慈向曰大士之慈/空中而行空中行  故為無縁之慈)演勿照之明而鑒
窮沙界(善曰天以明照物明盡則照窮而勿照之明猶/無得之得無得而得斯為真得故勿照¶之明斯)
(為真明矣演真明而廣照何止鑒窮沙界乎僧肇論曰/至人虚心寘照理無不統而靈鑒有餘金剛般若經曰)
(諸恒河¶所有沙數佛世界如是寧為多不以濟曰演廣/勿無也大聖¶無私萬品無有不盡照者故  無私照之)
(明而鑒極於/沙數之界)導亡機之權而功濟¶塵劫(善曰機謂機心/也權方便也夫)
(以機心導物物斯以機心應之物有機心則結累斯起/故誘以無機之智¶何止功濟塵劫乎僧肇論曰至人灰)
<pb:KR4h0003_WYG_061-7a>
(心滅智内無機照之勤<md:KR4h0003_SBCK_059-5b>¶辯亡論曰魏氏功濟諸華法華/經曰如人以力摩三千大千土復盡末為塵為一劫此)
(諸㣲塵數其劫復過是應翰¶曰導引也亡無也若聖人/以有機之權人人以機  則多惑矣引以無機故不亂)
(焉是功濟於㣲塵/數劫矣劫猶世也)時義逺矣能事畢矣(善曰¶周易曰天/下隨時隨時之)
(義大矣哉又曰四營而成易十有/八變而成卦天下之能事畢矣)然後拂衣¶雙樹脱屣
金沙(善曰左氏傳曰叔向拂衣從之涅盤經曰佛在拘/尸那國力士生地阿利羅㧞提河邉婆羅雙樹間)
(爾時世尊臨涅盤史記¶武帝曰嗟乎吾誠得如黄帝吾/視去妻子如脱屣耳㧞河一名金沙河也  銑曰言如)
(來演行聖化功濟㣲塵拂衣於娑羅樹間脱屐於金¶沙/池中將歸乎涅槃示有所終也樹謂娑羅樹也屐履也)
惟¶怳惟惚不皦不昧莫繫於去來復歸於無物¶(善曰老/子曰道)
<pb:KR4h0003_WYG_061-7b>
(之為物惟怳惟惚王弼曰怳惚無形不繫之貌也又曰/一者其上不皦其下不昩繩繩不可名復歸於無¶物鍾)
(㑹曰光而不耀濁而不昧繩繩兮其無繫汜汜乎其無/¶薄也㣲妙難名終歸於無物維摩經曰法無去來常不)
(住故僧肇曰法若住則從未到現在從現在未過去遥/三世則有<md:KR4h0003_SBCK_059-6a>¶去來也以法不常住故也  向曰怳惚不明)
(貌言如來之道不明不昩無所從來亦/無所去身歸涅盤復無質也物質也)因斯而談則棲
遑大千¶無為之寂不撓焚燎堅林不盡之靈無歇大矣¶
哉(善曰荅賓戯曰聖哲治之棲遑大千者謂一三千界/下至阿毗地獄上非想天為一世界千三界為小千)
(世界千小¶世界為中千世界至千中千世界為大千世/界維摩經曰夫¶岀家者為無為法瑞應經曰吾虚心樂)
(静無為無欲僧肇維摩經注曰寂謂寂滅常静之道廣/雅曰撓亂也乃飽切涅槃經曰佛以千疊纒裹其身積)
<pb:KR4h0003_WYG_061-8a>
(衆香木以火焚之僧祗律曰如¶大涅槃經説世尊向熈/連禪河力士生地堅固林雙樹間般¶涅盤於天冠塔邊)
(闍維僧肇維摩經注曰無實相無法常住故盡法華經/曰方便見涅盤而實不滅度常住此説法也  良曰棲)
(遑謂游處也撓亂也如來游處於三千大千世界雖行/其化而無為之心寂然不動終無亂也  濟曰焚燎火)
(也¶堅林謂衆木也佛以千張白疊纒身積衆香木/以火焚之其¶質雖盡其聖靈虚空不可盡歇也)正法
旣没象教陵夷(善曰曇無羅䜟曰釋迦佛正法¶住世五/百年像法一千年末法一萬年論語曰)
(文王旣没漢<md:KR4h0003_SBCK_059-6b>¶書張釋之曰秦陵夷至于二世天下土崩/翰曰正法既没謂如來已入涅盤也象教謂為形象以)
(教人也陵/夷頽壊也)穿鑿異端者以違方¶為得一(善曰孔安國論/語注曰妄作穿)
(鑿以成文章不知¶所以裁製論語子曰攻乎異端斯害/也已謝宣逺贈靈運詩曰違方往有吝杜預左氏傳注)
<pb:KR4h0003_WYG_061-8b>
(曰方法也云得一者鍾㑹曰一亦道也相向曰正法既/没人多穿鑿異端競起違於大法以色  執理¶以音聲)
(求真自以為得道/矣方法也一道也)順非辯偽者比㣲言¶於目論(善曰禮/記曰言)
(偽而辯順非而澤維摩經曰於衆言中㣲妙第一僧肇/論曰采㣲言於聴表史記曰¶齊威王使説越王齊使曰)
(幸也越之不亡也吾不貴其用知¶之如目見毫毛而不/自見其睫今王知晉失計而不自知越之過是目論也)
(銑曰意順於非成以為是口辯其偽理以/為真者則比㣲妙之聖言於目前狹論也)於是¶馬鳴幽
讃龍樹虚求並振頽綱俱維絶紐(善曰摩訶¶摩邪經曰/正法衰㣲六百嵗已)
(九十六種諸外道等邪見競¶興破滅佛法有一比丘名/曰馬鳴善説法要降伏一切諸外道輩七百嵗已有一)
(比丘名曰龍樹善説法要滅邪見幢燃<md:KR4h0003_SBCK_059-7a>¶正法炬周易曰/幽賛於神明而生蓍王弼曰幽深賛明也陸機大將軍)
<pb:KR4h0003_WYG_061-9a>
(宴㑹詩曰頽綱既振謝莊為沈慶之荅劉義宣書¶曰皇/綱絶而復紐區夏墜而更維説文曰紐系也  翰曰幽)
(讃謂逺助佛化虚求謂虚心以求道言此二比丘能整/頽壊¶之綱紀繫絶毀之紐帶振整也言大法之要如人)
(衣有紐/帶也)䕃法雲於真際則火宅晨涼(善曰華嚴經曰不/壊法雲徧覆一切)
(劉虯法華經注曰雲譬應身則殊形並見順機不¶徧此/則彌布徧覆之義也維摩經曰同真際等法性不可量)
(肇師曰真際實際法華經曰三界無安猶如火宅衆苦/所燒我皆㧞濟¶之  向曰華嚴經云不壊法雲徧覆一)
(切法華經云三界無安猶如火宅衆苦所燒也言馬鳴/¶龍樹二比丘能行正法以濟衆物如雲䕃真境火宅之)
(難乃涼也/際境也)曜¶慧日於康衢則重昬夜曉(善曰劉虯曰菩/薩圎浄照均明)
(兩故曰慧日又曰諸子安稳得岀皆於四衢露¶坐爾雅/曰四逹謂之衢五逹謂之康頭陀經心王菩薩曰我見)
<pb:KR4h0003_WYG_061-9b>
(覆蔽飲雜毒酒重昬長寢云何得悟慈心示語使得開/觧  翰云法華經云慧日大聖¶尊乆乃説是法康衢道)
(也言二比丘演説佛化萬物見明如/日照¶於道重深昬暗之處夜中亦曉)故能使三十七品
有樽俎之師(善曰<md:KR4h0003_SBCK_059-7b>¶言義徒精鋭有樽俎之深謀維摩經/曰於諸見不動而修行三十七品是為宴)
(坐僧肇曰諸見六十二諸見妄也竺道生曰正觀則三/十七品也羅什曰三十七品二乗通大品經説¶三十七)
(道品曰四念處四勤正四如意足五根五力七覺分八/正道分  銑曰大品經三十七品言此諸品為佛法之)
(要¶而二比丘興行此法以伏外道亦如晏子於樽俎之/間而折¶晉軍也晉欲伐齊使覘之齊饗使者使者將亂)
(齊樂曰晏子¶太師知之使還報曰齊不可伐也孔子聞/之曰不岀樽俎之間折衡千里之外者晏子之謂也)
九十六種無藩籬之固(善曰邪黨分崩無藩¶籬以自固/羅什維摩經注曰摩訶秦言無)
<pb:KR4h0003_WYG_061-10a>
(大亦言勝大能勝¶九十六種論議辨亡論曰城池無藩/籬之固  良曰九十六種謂外道破滅佛法也一為説)
(喻其心皆伏悉無障閡若無/草木藩籬之固豁然以通)既而方廣東¶被教肄南移
(善曰華嚴經題云大方廣佛華嚴經孔安¶國尚書傳曰/被及也周易曰君子以教思無窮  濟曰方廣佛號也)
(教肄謂教人習/法也肄習也)周魯二莊親昭夜景之¶鑒漢晉兩明並
勒丹青之飾(善曰顧㣲吳縣記曰佛<md:KR4h0003_SBCK_059-8a>¶法詳其始而典籍/亦無聞焉魯莊七年夜明佛生之日也左)
(氏傳曰莊公七年四月¶辛夘夜恒星不見夜明也史記/曰周桓王崩子莊王陀立十五年莊王崩左氏傳莊公)
(三年葬桓王然則周莊王魯莊公為同時也瑞應經曰/到四月八日夜明星岀時佛從右脅堕¶地即行七步牟)
(子曰漢明帝夢見神人身有日光飛在殿前¶以問羣臣/傅毅對曰天竺有佛將其神也後得其形像何法盛晉)
<pb:KR4h0003_WYG_061-10b>
(書曰彭城王紘以肅祖明皇帝好佛手書形像經歴冦/難而此堂猶在宜成作頌蔡謨云今發王命稱先帝好)
(佛於¶義有疑張綱集曰盡功金石圗形丹青生向曰周/莊王魯莊¶公時夜恒星不見謂夜明也乃佛  之日也)
(銑曰漢明帝晉明帝故稱兩/明皆圗書佛像以崇其法也)然後遺文間(去/)岀列刹(察/)
相¶望(善曰遺文謂經也史記曰天下遺文靡不畢集大/史公曰漢興詩書往往間岀孔安國尚書傳曰三)
(山言相望也刹翰曰遺/文謂經也列¶  佛塔也)澄什結轍於山西林逺肩隨乎
江左矣¶(善曰髙僧傳曰天竺佛圗澄西域人本姓帛少/岀家西域咸得道以晉懐帝永嘉四年來適洛)
(陽以麻油雜菌支圗掌千里外事皆澈見掌中如對面/焉後澄死之月人見在流沙又¶曰鳩摩羅什天竺人七)
(嵗岀家什旣道流西域名被東川苻堅遣吕光西伐破/龜兹乃將什至涼州姚萇已殺苻堅光遂<md:KR4h0003_SBCK_059-8b>¶王彼至萇子)
<pb:KR4h0003_WYG_061-11a>
(興破涼州始將什至長安後卒長安漢書文帝¶詔曰使/者冠蓋相望結轍於道班固漢書賛曰秦漢以來山¶東)
(岀相山西岀將髙僧傳曰攴遯字道林本姓關陳留人/初至京師王濛甚重之年二十五岀家師釋道安符丕)
(後還吳¶入剡王羲之遂與披衿觧帶留連不能已又曰/釋惠逺本姓賈氏鴈門人遊許洛岀家師釋道安苻丕)
(後還吳入襄陽南逹荆州欲往羅浮届尋陽見廬峯遂/居焉三十餘年影不岀¶山迹不入俗晋義熈十二年終)
(禮記曰十年以長則兄事之¶五年以長則肩隨之晋中/興書元帝詔曰朕應天符創基江左春秋命厯序曰東)
(方為左西方為右多向曰佛圗澄羅什¶法師並髙道之/僧也結轍謂教迹  也  銑曰道林惠逺二僧名並有)
(髙道皆/由於吳)頭陀寺者沙門釋惠宗之所立也南¶則大川浩
汗雲霞之所沃蕩(善曰瑞應經曰太子岀北城門天帝/復化作沙門太子曰¶何謂沙門對曰)
<pb:KR4h0003_WYG_061-11b>
(沙門之為道舎妻子捐弃愛欲也釋僧肇維摩經注曰/沙門秦言義訓勤行趨涅盤也周易曰利渉大川海賦)
(曰㶀䔽浩汗又曰瀖泋¶濩渭蕩/雲沃日  良曰沃流也蕩動也)北則層峯削成<md:KR4h0003_SBCK_059-9a>¶日月之
所迴薄(善曰山海經曰太華之山削成而四方蜀都賦/曰陽烏迴翼於髙標揚雄反離騷曰¶恐日薄於)
(西山薄濟曰迴/照也  廹也)西聎城邑百雉紆餘(善曰左氏傳¶祭仲/曰都城過百雉國)
(之害也鍾㑹懐土賦曰望東城之紆/餘  翰曰三版曰一雉紆餘曲直貌)東望平臯千¶里超
忽(善曰楚辭曰岀不入兮往不反平/原忽兮路超逺  向曰超忽逺貌)信楚都之勝¶地也
宗法師行絜珪璧擁錫來游(善曰毛詩曰有匪君子如/珪如璧東觀漢記馮¶衍説)
(鮑永曰衍珪璧其行束修其心錫錫杖也大智論曰菩/薩常用錫杖經傳佛像莊子曰神農擁杖而¶起  銑曰)
<pb:KR4h0003_WYG_061-12a>
(珪璧比有徳也擁/執也錫錫杖也)以為宅生者縁業空則縁廢¶(善曰言/身従縁)
(生縁空斯廢也維摩經曰如影從身業縁生見僧肇曰/身衆縁所成縁合則赴縁散則離金光明經曰所¶謂無)
(明縁行行縁識識縁名名縁色色縁六入六入縁觸觸/¶縁愛愛縁取取縁有有縁生生縁老死憂悲苦惱滅聚)
(釋僧肇維摩經注曰諸法之生本乎三業既無三業誰/作<md:KR4h0003_SBCK_059-9b>¶諸佛  良曰宅居也言如縁業皆空虚則存縁之心)
(廢/也)存軀者惑理勝則惑亡(善曰惑煩惱也言萬物雖廣/解惑則起相受生解者身心)
(寂滅涅盤經曰要因煩惱而得有身竺道¶生維摩經注/曰戀生者愛身情也苟曰無常豈可愛戀若能悟不惑)
(而惑自亡矣惑者無復存身也知濟曰軀身也言人¶志/若存其身者皆為迷惑至道若  理存道道勝則迷惑)
(無也亡/無也)遂¶欲捨百齡於中身徇肌膚於猛鷙(善曰禮記/曰古者謂)
<pb:KR4h0003_WYG_061-12b>
(年為齡齒亦齡也田邑報¶馮衍書曰百齡之期未有能/至尚書曰文王受命唯中身列子曰藐姑射之山有神)
(人居焉肌膚若冰雪漢書臣瓉注曰亡身從物曰殉李/尤七難¶曰猛鷙陸嬉龍龜水處  翰曰言欲中捨百年)
(之身志救萬物也徇猶施也肌膚肉也猛鷙鷹也稜伽/¶經云自在天王化身為鴿釋提桓因是諸天王化身作)
(鷹逐此鴿鴿來投我稱/已身肉與鷹代鴿¶也)班荆䕃松者乆之(善曰左氏傳/曰伍舉奔晋)
(聲子將如晋遇之於鄭郊班荆相與食楚¶辭曰山中人/兮芳杜若飲石泉兮䕃松栢  向曰班荆䕃松栢山野)
(之居班/布也)宋大明五年始¶立方丈茅茨以庇經象(善曰沈/約宋書)
(孝武皇帝即<md:KR4h0003_SBCK_059-10a>¶位改元曰大明淮南子曰聖人處環堵之/室茨之以生茅髙誘曰堵長一丈髙一丈靣環¶一堵為)
(方丈故曰環堵言其小也説文曰茨蓋也爾雅曰庇䕃/也  銑曰宋孝武皇帝時也言立方丈之室覆以茅茨)
<pb:KR4h0003_WYG_061-13a>
(之草以置/經象也)後軍長史江夏¶内史㑹稽孔府君諱覬(善曰/沈約)
(宋書曰孔覬字思逺㑹稽人也初舉揚州秀才¶補主簿/後除冠軍長史江夏内史隨府轉後軍長史覬音冀)¶
(濟曰江夏郡名守職處也㑹/稽郡孔君本屬也諱名也)為之薙草開林置經行之
室(善曰周禮曰薙草下士¶二人鄭𤣥曰薙剪草也法華/經曰經行林中勤求佛道  翰曰薙芟也經行謂經)
(&KR1318;行息/之處)安西將軍郢州刺¶史江安伯濟陽蔡使君諱興
(五臣本/無興字)宗(善曰沈約宋書曰蔡興宗濟陽人也為¶使持/節都督郢州諸軍事安西將軍郢州刺史)
復為崇基表刹立禪誦¶之堂焉(善曰維摩經曰佛言諸/佛滅後以全身舎利起)
(七寳塔表刹刹莊嚴而/供養也  良曰刹塔也)以¶法師景行大迦葉故以頭陀
<pb:KR4h0003_WYG_061-13b>
為稱首(善曰詩曰髙山仰止景行行止彌勒成<md:KR4h0003_SBCK_059-10b>¶佛經曰/彌勒佛讃言大伽葉比丘是釋迦牟尼佛大弟)
(子釋迦牟尼佛於大衆中常所讃歎頭陀第一通逹¶禪/定解脱三昩  封禪書曰前聖所以永保鴻名而常為)
(稱首¶者用此者也以向曰大迦葉佛大弟子也言法師/景行如大迦葉故  頭陀為寺之稱首頭陀斗藪也言)
(斗藪煩惱/以歸正真)後有僧勤法師真節¶苦心求仁養志(善曰楚/辭曰原)
(生受命于真節曹植擬九詠曰徒勤躬兮苦心/論語子曰求仁而得仁莊子曰¶養志者忘形也)纂修堂
宇未就而没(善曰國語祭公¶謀父曰時序其徳/纂修其緒  銑曰纂繼没死也)髙軌難
追藏舟易逺(善曰魏太祖¶祭橋𤣥文曰懿徳髙軌汎愛/博容莊子曰夫載舟於&KR0676;蔵山於澤謂之)
(固矣然而夜半有力者負之而趨昧者不知郭象曰方/言死生變化之不可逃  翰曰軌迹也莊子曰蔵舟於)
<pb:KR4h0003_WYG_061-14a>
(&KR0676;人以為固¶不知有力者負之而趨喻人/性命為造化所運忽焉而終言¶嵗月速也)僧徒閴其無
人榱(衰/)椽毀而莫構可為長¶太息矣(善曰周易曰闚其/戸閴其無人髙誘)
(淮南子注曰<md:KR4h0003_SBCK_059-11a>¶椽橑也榱棟也賈誼曰可為/長太息者此也  銑曰榱棟也構起也)惟齊繼五帝
洪名紐三王絶業(善曰蕭子顯齊書曰¶髙帝太子諱道/成字紹伯蕭何二十四世孫受宋禪)
(史記曰¶惟漢繼五帝末流接三代絶業封禪書曰/前聖所以永保鴻名  濟曰洪大也紐猶綴也)祖武
宗文之徳昭升嚴配(善曰禮記曰周人祖文王而宗¶武/王尚書曰丕顯文武昭升于上孝)
(經曰嚴父莫大於配天昭良曰言祖襲武王尊嚴/其父文王以之配天而¶  明升舉此道而復行之)格天
光表之功𢎞啓興復(善曰尚書曰成湯時則有若伊尹/格于¶皇天又曰光被四表格于上)
<pb:KR4h0003_WYG_061-14b>
(下毛詩曰建爾元子俾侯于魯大啓爾宇為周室輔東/觀漢記博士議曰除殘去賊興復祖宗  向曰格至光)
(充表外𢎞大啓開也言宋¶聖徳上至于天/傍開西外又大開惠澤興復頽壊之理也)是¶以維新舊
物康濟多難(善曰毛詩曰周雖舊邦其命維新左氏傳/伍員曰不失舊¶物尚書曰康濟小民禮記)
(晋太子申生使人辭於狐突曰君¶老矣國家多難濟翰/曰帝命維新而萬物不改故云舊物也安其下人  其)
(多難為君之/道也康安也)步中雅頌驟合韶濩(善曰禮記曰步中武/象驟中韶濩所以<md:KR4h0003_SBCK_059-11b>¶養)
(耳鄭𤣥曰韶舜樂濩湯樂也頌向曰韶舜樂濩/湯樂言國家作規矩中於雅  而合其正樂也)炎¶區九
譯沙場一候(善曰十洲記曰炎洲南海中萬二千¶里韓/詩外傳曰成王之時越裳氏重九譯而獻)
(白雉於周公尚書曰西被于流沙解嘲曰東南一¶尉西/北一候  銑曰炎區南方之蠻九重譯語而來朝天子)
<pb:KR4h0003_WYG_061-15a>
(也沙場亦邊方也一候者以伺候/非常之事也一候者言少邊患也)粤在於建武焉(善曰/蕭子)
(顯齊¶書曰明帝改元為建武也/良曰粤辭也建武齊帝年號)乃詔西中郎將郢州刺¶
史江夏王觀政藩維樹風江漢(善曰蕭子顯齊書曰¶江/夏王寶𤣥字智深明帝)
(第三子也封江夏郡王仍為持節都督郢司二州諸軍/¶事西中郎將郢州刺史尚書曰以爾友邦冢君觀政于)
(商又曰彰善癉惡樹之風聲使濟曰江夏王蕭寳𤣥明/帝子也藩諸侯也維隅也言  觀政作藩衛彼一隅也)
(江漢即/郢州¶也)擇方城之令典酌龜䝉之故實(善曰方城謂楚/龜䝉謂魯左氏)
(傳屈¶完曰楚國方城以為城又隨武子曰蒍敖為宰擇/楚國之令<md:KR4h0003_SBCK_059-12a>¶典毛詩曰奄有龜䝉遂荒大東國語樊穆仲)
(曰魯侯孝王曰何以知之對曰賦事行刑而咨於故實/也  銑曰方城楚也龜䝉魯也蒍敖為宰擇楚國之令)
<pb:KR4h0003_WYG_061-15b>
(典魯侯賦事行刑必問遺訓而咨於/故實言江夏¶王為郢州亦有此事也)政肅刑清於是乎
在寧逺將¶軍長史江夏内史行事彭城劉府君諱暄(善/曰)
(孝經曰其¶教不肅而成周易曰聖人以順動則刑罰清/左氏傳先軫曰取威定霸於是乎在蕭子顯齊書曰劉)
(暄字士穆為江夏王郢州行事者謂王年幼内史代之/以行州府¶事故稱行事也  翰曰暄為江夏内史為王)
(幼内史代行刑/事故曰行¶事)智刃所逰(五臣本/作由)日新月故(善曰莊子/曰庖丁為)
(文惠君解牛曰今臣之刀十九年矣所解千牛而¶刀刃/若新發於硎彼節者有間而刀刃者無厚以無厚入有)
(間恢恢乎其於㳺刃必有餘地矣論¶語子夏曰日知其/所亡月無忘其所能也  向曰明智之理¶㫁割之道如)
(刀刃之利善政來者為/日新去而過者為月故)道勝之韻虚往實歸(善曰瑞應/經曰迦葉)
<pb:KR4h0003_WYG_061-16a>
(二弟問迦葉曰今乃捨梵志道學沙門法豈獨大其道/勝乎迦葉荅曰言佛道最勝莊子曰常季問於¶仲尼曰)
(王駘兀者也與夫子中分魯立不教坐不議虚而往/實而歸  銑曰虚心求物<md:KR4h0003_SBCK_059-12b>¶物得道既勝實自歸之)以
此寺業廢於已安功墜於¶幾(巨/衣)立慨深覆簣悲同棄井
(善曰論語曰譬如為山雖覆一簣進吾往也孟子曰¶有曰/為者譬若掘井掘井九仞而不及泉猶為棄井也  翰)¶
(慨恨也簣土籠也有以籠盛土覆而為山少一簣之土/而不成山者有掘井雖深將及泉而弃者皆喻此寺廢)
(於已安墜/於幾立也)因百姓之有餘間¶天下之無事(善曰孫卿子/曰春耕夏耘)
(秋収冬蔵四者不失時故五穀不絶而百姓有餘食斬/伐養長不¶失時故山林不童而百姓有餘材西都賦序)
(曰海内清平朝廷無/事  向曰間伺也)庀(匹/耳)徒揆日¶各有司存(善曰左氏/傳宋災使)
<pb:KR4h0003_WYG_061-16b>
(華閲討右官官庀其司杜¶預注曰庀具也匹婢切毛詩/曰揆之以日作于楚室論語曽子曰籩豆之事則有司)
(存衆銑曰庀具/徒  揆度也)於是民以悦來工以¶心競(善曰周易曰/悦以使民民)
(忘其勞莊子曰舜之治天下使民心競王/隠晉書荀朂議曰君子心競而不力争)¶亘丘被陵因
髙就逺(翰曰亘徧也因髙丘/起髙樓故曰就逺也)層軒延袤<md:KR4h0003_SBCK_059-13a>¶(茂/)上岀雲霓(善/曰)
(楚辭曰髙堂䆳宇檻層軒王逸曰軒樓¶板也聖主得賢/臣頌曰雖崇臺五層延袤百丈説文曰南北曰袤東西)
(曰廣司馬紹贈山濤詩曰上陵青雲霓/向曰層軒廊也延長也南北曰袤也)飛閣¶逶迆下臨
無地(善曰西都賦曰脩除飛閣楚辭曰載雲旗兮逶移/王逸曰逶移而長移與迤音義同楚辭曰下峥¶嶸)
(而無地上寥廓而無天見銑曰逶迤/相連屬貌言閣髙下臨  地若無也)夕露為珠¶網朝霞
<pb:KR4h0003_WYG_061-17a>
為丹雘(濟曰夕露朝霞不假於物任自然也珠網/以珠為網施於殿屋者丹雘以赤飾¶殿也)九衢
之草千計四照之花萬品(善曰山海經曰少室之山其/上¶有木馬名曰帝休葉茂狀)
(如楊其枝五衢黄花黒實服者不¶怒郭璞曰言樹枝交/錯相重五岀有象衢路也故離騷云靡華九衢仲長子)
(昌言曰百夫之豪州以千計山海經曰南山¶之首山曰/鵲山有木馬其狀如榖而黒其華四照其名曰迷榖佩)
(之不迷郭璞曰言有光炎若木華赤其光照下地亦此/¶類也仲長子昌言曰以一人之好惡裁萬品之不同)
(良曰九衢草其枝交錯相重九岀也四照/即若木花其光四照也千計萬品言多也)崖谷共清風
泉<md:KR4h0003_SBCK_059-13b>¶相渙金姿寳相永藉閒安(善曰周易曰風行水上渙/¶金光明經曰如來云身金)
(色㣲妙其明照曜如金山王又曰光明熾盛無量無邉/猶如¶無數珠寳大聚楚辭曰像設居室静閒安  濟曰)
<pb:KR4h0003_WYG_061-17b>
(渙亦清也金姿寳相言佛之靈象/也此處可以長藉幽閒安樂之事)息心了義終焉游集
(善曰¶大灌頂經曰息心逹本源是故名沙門勝鬘經曰/是故世尊依於了義一向記説班固終南山賦曰仙靈)
(之所逰集也/向曰了¶覺)法師釋曇珍業行淳脩理懐淵逺今屈知¶
寺任永奉神居夫民勞事功既鏤文於鐘鼎(善曰¶周禮/曰民功曰)
(庸事功曰勞凡有功者銘書於王之太常國語曰昔克/潞之役秦來圖敗晉功魏顆以其身却退秦師于輔氏)
(親止杜囘其勲銘于景鐘韋昭曰景公鐘禮記曰夫鼎/¶有銘銘者論譔其先祖之徳美功烈勲勞而酌之祭器)
(自成其名焉於向曰事功謂成也言有成/功¶者必鏤功  鐘鼎之上以示後世也)言時稱伐(五/臣)
(本¶作/代)亦樹碑於宗廟世彌積而功宣身逾逺而名紹<md:KR4h0003_SBCK_059-14a>¶(善/曰)
<pb:KR4h0003_WYG_061-18a>
(左氏傳曰季武子以所得齊之兵作林鍾而銘魯功焉/臧武仲謂季孫曰非禮也夫銘天子令徳諸侯言時計)
(功大¶夫稱伐蔡邕銘論曰碑在宗廟兩階之間近代以/來咸銘于¶碑也法言曰年彌髙而徳彌劭者孔子之徒)
(與爾雅曰劭美也逺銑曰言鏤文樹碑則年代彌多而/功名宣布身大逾  而其聲相紹繼而不絶積多也)
敢寓言於¶彫篆庶髣髴乎衆妙(善曰法言曰吾子少好/賦曰然童子雕蟲篆刻)
(老子曰𤣥之又𤣥衆妙之門言翰曰寓寄也雕篆謂¶文/字也庶近也髣髴不分明貌  我敢寄言於文字者近)
(亦不明乎/衆妙之門)其¶辭曰¶
質判𤣥黄氣分清濁(善曰周易曰𤣥黄天地之雜也天/𤣥而地黄列子曰清輕者上為天)¶
(濁重者下為地時向/曰天地初分之  也)涉器千名含靈萬族(善曰周易曰/形而下者謂)
<pb:KR4h0003_WYG_061-18b>
(之器器謂品¶物也南都賦曰百品千名春秋元命苞曰/蚑行喙息蠕動蜎蜚根生浮著含靈盛壯陸機鼈賦曰)
(揔美惡而¶融融播萬族/乎一區  銑曰器物也)淳源上派澆風下黷(善曰莊子/曰徳又下)
(衰及唐虞&KR1935;<md:KR4h0003_SBCK_059-14b>¶淳散朴淮南子以&KR1935;為澆音義同説文曰/派水别流也字¶林曰黷特垢也杜木切  濟曰淳和之)
(源自上流派而澆薄之/風垢濁於下黷垢濁也)愛流為海情塵為岳(善曰瑞應/經曰感傷)
(世間沒於愛欲之海百法論曰情塵之意¶合故知生也/言人皆沈於愛河則妻子財帛也言積之多如海情塵)
(之積為岳為善日積亦見多為惡日積亦多也岳向/曰愛欲至多若¶流水成海情想漸積若塵飛為)皇
矣能仁撫期命¶世(善曰毛詩曰皇矣上帝臨下有赫天/竺言釋迦牟尼此言¶能仁不退轉法)
(經佗方菩薩曰能仁如來興此三道之教法華經曰我/釋迦牟尼劉虯曰能仁哀此忍土俯來拯㧞故曰能仁)
<pb:KR4h0003_WYG_061-19a>
(瑞應經曰期運之至當下作佛孟子曰五百年必有¶王/者興其間必有名世者廣雅曰命名也  翰曰皇大也)
(撫¶期謂千年期也言佛之大道能為/仁聖撫應千年之期而命跡於世也)乃睠中土聿來迦
衛(善曰毛詩曰乃睠西顧又曰聿來胥宇瑞應經曰菩/薩下¶當世作佛託生天竺迦維羅衛國父王名曰静)
(夫人曰妙迦¶維羅衛者天地之中央國良曰言佛之將/見於世乃睠顧中土聿來生迦衛之  也迦衛之國在)
(天地之中故言/中土聿疾也)奄有大千遂荒三界<md:KR4h0003_SBCK_059-15a>¶(善曰毛詩曰奄有/龜䝉遂荒大東法)
(華經曰其佛以恒河沙等三千大千世界為一佛土又/曰如來以智慧方便於三界大¶宅㧞濟衆生  良曰奄)
(同荒/理也)殷鑒四門幽求六嵗(善曰毛詩曰殷鑒不逺瑞應/經曰太子至十四¶啓王岀遊)
(始岀城東門天帝化作病人即迴車悲念人生俱有此/患太子岀城南門天帝化作老人迴車¶而還愍念人生)
<pb:KR4h0003_WYG_061-19b>
(丁壯不乆太子岀城西門天帝化作死人迴¶車而還愍/念天下有此三苦太子岀城北門天帝化作沙門太子)
(曰善哉唯是為快即迴車還念道清浄不宜在家又曰/¶佛既歴深山到幽閒處菩薩即拾藁草以布地正箕坐)
(月食一麻一麥端坐六年义向曰四門同善注後太子/居於深山不飲不食箕坐  手閉目一心不成道終不)
(起端坐六年故/¶云幽求六嵗)亦既成徳妙盡無為(善曰勝鬘經曰唯/有如來化就一切)
(功徳維摩經曰¶夫岀家者為無為法瑞應經/曰吾虚心樂静無為無欲  濟曰既已也)帝獻方石
天開渌¶池(善曰瑞應經曰佛還樹下道見弃衣取欲浣/之天帝知佛意即頗那山上取四方成理澤)
(好石來置池邊白佛言可用浣衣又曰明日食時佛持/鉢到迦葉家受飯而還於屏處¶食已欲澡漱天帝知佛)
(意即下以手指地水出成池令佛得用<md:KR4h0003_SBCK_059-15b>¶名為指地池意/翰曰瑞應經曰佛成道見敝衣取欲浣之天帝知佛)
<pb:KR4h0003_WYG_061-20a>
(即取四方成治之石置池邊白佛言可以浣水也是為/帝獻方石又云佛食訖欲澡漱天帝以手指地水出成)
(池令佛得用是/為天開渌池)祥河輟水寳樹低枝(善曰瑞應經曰時/尼連河水流甚疾)¶
(佛以自然神通㫁水涌起髙岀人頭令底揚塵佛在其/中法¶華經曰諸雜寶樹華葉光茂瑞應經曰佛後日入)
(指地池澡浴畢欲出無所攀池上素有樹名迦和絶大/脩好其樹自然曲枝下就佛佛牽而出  銑同善注)
通莊九¶折安步三危(善曰爾雅曰六逹謂之莊漢書曰/王陽為益州刺史行部至邛僰九)
(折阪歎曰奉先人遺¶體奈何數乗此險漢書東方朔誡/子曰飽食安步以士易農¶尚書曰竄三苗于三危  良)
(曰九折三危並山名言佛之神通不以/山為阻險皆通安步而行也莊道也)川静波澄龍翔
雲起(善曰頭陁經曰令身¶調善震大法皷摧伏異學外/道邪師入佛性海煩惱風息波¶浪不生周易曰雲)
<pb:KR4h0003_WYG_061-20b>
(從龍風從虎聖人作而萬物覩也翰/曰波澄謂心静雲起謂其應感)耆山廣運給園多
士(善曰法華經曰佛住王舎城耆闍崛山中與大比丘/衆¶萬二千人俱尚書曰帝徳廣運金剛般若經曰佛)
(在舎衛國祗樹給孤獨園與大比丘衆千二百五十人/俱毛詩曰濟濟多士  向曰耆山¶謂闍崛山給園謂給)
(孤獨園多士/謂衆比丘也)金粟來儀文<md:KR4h0003_SBCK_059-16a>¶殊戾止(善曰發迹經曰浄名/大士是往古金粟如)
(來尚書¶曰凰皇來儀維摩經曰佛在毗邪離菴樹園内/告文殊師利汝行詣維摩詰問疾毛詩曰魯侯戾止)
(銑曰¶金粟佛名也來儀謂見於/世文殊師利佛弟子也戾至也)應乾動寂順民終始(善/曰)
(春秋元命苞曰乾動川静周易曰湯武革命應乎天順/乎人孫卿子曰生人之始也死人之終也  良曰乾天)¶
(也天動而地安而佛應/之以順人性終始不已)法本不然¶今則無滅(善曰維摩/經曰法本)
<pb:KR4h0003_WYG_061-21a>
(不然今則無是寂滅之義¶僧肇曰小乗以三界熾然故/滅之以求無為大乗觀法本自不然今何以滅乃真寂)
(滅無濟曰不然猶無形/也  滅謂不生不滅也)象正雖闌希¶夷未缺(善曰曇無/羅䜟曰釋)
(迦佛正法住世百年像法一¶千年末法一萬年史記曰/酒闌漢書音義文穎曰闌言希也老子曰視之不見名)
(之曰夷聴之不聞名之曰希王弼曰無象無聲無響無/所不通無所不往  翰曰象正謂¶正法也闌㣲也希夷)
(謂無聲色也言如來正法雖/㣲然其無㣲之道未缺廢也)於昭有齊¶式(善本作/戒字)揚洪
烈釋網更維𤣥津重枻(翊洩反協韻于<md:KR4h0003_SBCK_059-16b>¶善曰毛詩曰文/王在上於昭  天班固漢書述)
(曰爰著目録略序洪烈揚雄解嘲曰不足以揚洪烈僧/叡師十二法門序曰奏希聲於宇宙濟弱䘮於𤣥津漢)
(書音義韋昭曰枻楫也音裔翊泄切叶¶韻美向曰於歎/美之辭也昭明揚舉洪大烈業也言齊有  明之¶徳用)
<pb:KR4h0003_WYG_061-21b>
(舉大業脩其壊法乃銑曰釋網𤣥津並佛法也枻棹也/¶言佛法將壊而齊  能維持使之復存又如舟之濟川)
(而得其/棹也)惟此名區禪慧攸託(善曰禪慧禪定智慧也即/六¶度之二行也  良曰名)
(區謂置寺之所也禪静慧智攸所/也言此處静智之人所託居也)倚(五臣本/作傍)據崇巖臨
睨¶通壑(善曰楚辭曰忽臨睨夫舊鄉説文/曰睨邪視也  濟曰睨視壑川也)溝池湘漢堆
阜¶衡霍(善曰言崇巖之髙通壑之大故以湘漢為溝池/衡霍為堆阜也史記曰屈完曰方城以為城江)
(漢以為池¶小翰曰言此通川崇巖自得竒趣則以湘漢/如溝池之  衡霍如堆阜之小湘漢江也衡霍山名)
膴膴(武/)亭¶臯幽幽林薄(善曰毛詩曰周原膴膴堇荼如/飴上林賦曰¶亭臯千里靡不被)
(築毛詩曰秩秩斯干幽幽南山鄭𤣥周禮注曰竹木曰/林髙誘淮南子注曰深草曰薄也  向曰膴膴草貌亭)
<pb:KR4h0003_WYG_061-22a>
(臯平澤也草木/叢生曰薄也)媚<md:KR4h0003_SBCK_059-17a>¶兹邦后法流是挹(善曰毛詩曰媚兹/一人  銑曰媚愛)
(也邦后謂江夏王也法流言/江夏王¶本此佛法而挹酌也)氣茂三明情超六入(善曰/維摩)
(經曰佛身即法身也從六通生從三¶明生僧肇曰天眼/宿命漏盡為三明維摩經曰六入無積眼¶耳鼻舌身心)
(已過王翰曰茂盛也三明謂天眼明宿命明漏盡明言/江夏  感此真氣盛也六入謂眼入色耳入聲鼻入香)
(舌入味身入觸意入法也/言其情超越於此六者)眷¶言靈宇載懐興葺(善曰毛/詩曰眷)
(言顧之楚辭曰葺之兮荷蓋王逸注曰/葺蓋屋也  良曰¶靈宇寺也葺修也)丹刻翬飛輪奐
(煥/)離立(善曰左氏傳曰丹桓宫楹又曰刻桓宫桶杜預/曰刻鏤也毛詩¶曰如翬斯飛君子攸躋鄭𤣥曰)
(翬者鳥之竒異者也禮記曰晋獻文子成室晋大夫發/焉張老曰美¶哉輪焉美哉奐焉潘岳關中記曰未央殿)
<pb:KR4h0003_WYG_061-22b>
(東有鳯凰殿春秋¶元命苞曰火離為鳯劉邵魏文帝誄/曰鳯凰立翥  翰曰丹刻謂殿宇丹色而刻鏤之輪輪)
(囷髙大也奐文章貌翬雉也/離鳯也言丹青文彩似之)象設旣闢睟¶容已安(善曰/楚辭)
(曰象設居室静閒安孟子曰君子仁義禮智信根於心/色睟然見於面趙岐曰睟潤澤之貌  向曰象謂佛之)
(形象也闢開也睟容潤澤<md:KR4h0003_SBCK_059-17b>¶之貌言佛象/既已開設而有潤澤之容常安於此也)桂深冬¶燠(於/六)松
踈夏寒(善曰楚辭曰何所冬燠何所夏寒爾雅曰¶燠暖/也  銑曰深謂葉宻也燠暖也桂氣辛而冬暖)
(也/)神足游息靈心往還(善曰瑞應經曰佛已/神足適鬱單日界)勝¶幡西振
貞石南刋(善曰維摩經曰降服四種魔勝幡建¶道場禰/衡顔子碑曰乃刻𤣥石而旌之  良曰勝幡)
(幡名西謂佛教來自西也¶振舉也/貞堅也南謂在國南也刋刻也)
<pb:KR4h0003_WYG_061-23a>
　　齊故安陸昭王碑文一首¶(向曰安陸郡/名昭諡也)
　　　沈休文¶
公諱緬字景業南蘭陵(五臣本/有郡字)人也(善曰蕭子顯齊書¶曰/安陸昭王緬字景業)
(又曰蕭氏之先蕭何居沛至孫侍中彪居東海蘭陵縣/東都鄉中都里晋分東海為東蘭陵郡中朝亂淮隂令)
(憖過江居晋陵武進縣橋置本土加以南名於是為南/蘭¶陵人  翰曰晋分東海郡為東蘭陵蘭陵為南也)
稷契<md:KR4h0003_SBCK_059-18a>¶身佐唐虞有大功於天地商武姬文所以膺圖¶受
籙(善曰王命論曰暨于稷契咸佐唐虞光濟四海奕世/¶載徳至於湯武而有天下國語史伯曰夫成天地之)
(大功者其子孫未甞不章毛詩商頌曰武王載斾毛萇/曰武¶王湯也春秋命厯序曰五徳之運同徴符合膺籙)
<pb:KR4h0003_WYG_061-23b>
(次相代尚書璇璣鈐孔子曰五帝出受籙圖天向曰稷/后稷也周之始祖有至徳佐堯故周文王為  子也契)
(殷之始祖有至徳佐¶舜故成湯起為天/子商武湯也圖籙並天子將興之符應)蕭曹扶翼漢祖
滅秦項¶以寧亂魏氏時乗(五臣本/作乗時)於前皇齊握符於後¶
(善曰國語太子晋曰自后稷以來寧亂及文武成康僅/克安民周易曰時乗六龍以御天孝經鉤命决曰帝受)
(命握符出也¶天銑曰蕭何曹參有大功於漢垂仁徳於/下故魏主乗  時而為天子齊¶帝又握天符而為人主)
(魏曹參後也/齊蕭何後也)靈源與積石争流神基與極天比峻(善曰/尚書)
(曰導河積石至于龍門毛詩¶曰崧髙惟岳峻極于天髙如/良曰靈源神基謂蕭何之祚也言其祚長如河之流)
(山岳極至于天以比其峻也積石山也/言河水流於<md:KR4h0003_SBCK_059-18b>¶積石山下因言積石流也)祖宣皇帝雄材
<pb:KR4h0003_WYG_061-24a>
盛烈名¶蓋當時(善曰蕭子顯齊書曰太祖皇考諱承之/字嗣伯少有大志才力過人為冠軍將)
(軍太祖即位追尊曰¶宣皇帝班固漢書賛曰武帝雄才/大略晋中興書曰諸葛誕¶名蓋海内又曰鄧遐氣蓋當)
(時祖翰曰宣皇帝安陸王/之  也髙帝即位追尊也)考景皇帝含道居貞巻懐前
代(善曰蕭子顯齊書曰¶髙帝即位追封兄道生為始安/貞王明帝即位追尊始安貞¶王為景皇帝周易曰居)
(貞之吉順以從上也論語䜟曰仲尼居鄉黨巻懐道美/宋均曰懐藏也  濟曰考父貞正也言含道居正可巻)
(懐前代/帝王也)公含辰象之¶秀徳體河岳之上靈(善曰周易曰/在天成象王)
(弼曰象謂日月星辰孝經援神契曰五嶽之精雄聖四/瀆之精仁明  向曰謂緬也辰象日¶月星也河岳之精)
(靈雄聖而仁明故/體此而生者也)氣藴(約/粉)¶風雲身負日月(善曰論衡曰/谷子雲唐子)
<pb:KR4h0003_WYG_061-24b>
(髙章奏百上筆有餘力然則賢者有風雲之智故吐文/萬牒莊子曰孔子圍於陳蔡之¶間太公往弔之曰子其)
(意者脩身以明汙昭昭若掲日月而行司馬彪/曰掲擔也  翰曰藴積也身負<md:KR4h0003_SBCK_059-19a>¶日月言其明也)立行(五/臣)
(本作/身)可模(五臣本/從才)置言成範¶英華外發清明内昭(五臣/本作)
(照學善曰仲長子昌言曰規矩可模者師傅之徳也曹/植  官頌曰言¶為世範行為時矩禮記曰和順積中而)
(英華外發又曰清明在躬氣志如神也向/曰範法也  銑曰外謂貌¶也内謂心)天經地義之
徳因心必盡(善曰孝經曰夫孝天之經地之義民之行/也毛詩曰因¶心則友  翰曰此言行孝道)
(也孝者因/於心也)簡乆逺大之方率由¶斯至(善曰周易曰乾以/易知坤以簡能易)
(則易知簡則易從易知則有親易從則有功有親則可/乆有功則可¶大可乆則賢人之徳可大則賢人之業毛)
<pb:KR4h0003_WYG_061-25a>
(詩曰率由舊章¶其良曰言有可大之道自用/於此而能盡至  理也方道率自由用也)挹其源者
游泳而莫測懐其道者日用而¶不知(善曰毛詩曰泳之/游之周易曰百姓)
(日用而不知潜濟曰言挹酌其道徳之源者游泳其淺/深不可測也  行於水曰泳也  向曰懐歸也日用而)
(不知¶者言歸其道者其人遷/善由日用其道而不知之)昭昭若<md:KR4h0003_SBCK_059-19b>¶三辰之麗于天滔
滔猶四瀆之紀于地(善曰傅子曰二漢之¶臣爛如三辰/之附長天又曰道教者昭昭然猶)
(日月麗乎天¶春秋漢含孶曰九卿法河海毛詩曰滔淮/滔江漢南國之紀  銑曰三辰日月星也四瀆江河)
(濟/也)六幽允洽一徳無爽(善曰典引曰神靈日照光¶被六/幽尚書曰徳惟一動㒺不吉)
(翰曰六幽天地四方也允信洽合/也一徳謂法令畫一也爽差也)萬物¶仰之而彌髙千
<pb:KR4h0003_WYG_061-25b>
里不言而斯應(善曰論語顔囘曰仰之彌髙周易黙而/成¶之不言而信存乎徳行又子曰君子)
(居其室出其言善則千¶里之外應之況其通者/乎  向曰言歸其徳而自來此應蓋不言而治)若夫彈
冠岀仕之日登庸莅事之年(善曰漢¶書曰王陽與貢禹/為友世稱王陽在位貢禹)
(彈冠言其取舎同也尚¶書帝曰疇咨若時登/庸又曰莅事惟能  銑曰庸用也莅臨也)軍麾命服
之序監督方部之數斯固國史之¶所詳今可得而(善本/無而)
(字/)略也(善曰周禮曰建大麾以田然<md:KR4h0003_SBCK_059-20a>¶麾旌旗之名州將/之所執也命服爵命之服也方部四方州部也)
(漢書武帝南置交趾北置朔方之州凡十三部置刺史/數謂等差也賈逵國語注曰略簡也  良曰軍麾以毛)
(為之以指麾也命謂天子之命也¶言天子命之以受其/戎旅之服序次序也監督謂監督軍亊也方部謂官方)
<pb:KR4h0003_WYG_061-26a>
(部統也¶數術也可濟曰言國史/具述其事此文  略而不言也)水徳方衰天命¶未改(善/曰)
(水徳謂宋也左傳王孫滿曰今周徳雖/衰天命未改  翰曰未改謂宋祚未終)太祖龍¶躍俟時
作鎮淮泗(善曰蕭子顯齊書曰宋明帝以淮南孤弱以/太祖假冠軍將軍鎮淮隂周易曰見龍在田)
(時舎也或躍在淵自試也孫卿子曰君子慱¶學深謀脩/身端行以俟其時潘岳金谷㑹詩曰遂擁朱旄作¶鎮淮)
(泗帝向曰太祖髙皇帝龍躍喻升為天子也俟待也宋/明  以太祖為冠軍將軍鎮淮隂也淮泗二水名也)
如¶仁夕惕之志中夜九迴(善曰論語子曰桓公九合諸/侯不以兵車管仲之力也如)¶
(其仁如其仁周易曰君子夕惕若厲司馬遷書曰腸一/日而¶九迴  銑曰如仁謂有仁和之心思濟世亂夕驚)
(不安之志至於中夜/九迴思慮也惕驚也)龕(堪/)世拯亂之情獨用懐抱(善曰/廣雅)<md:KR4h0003_SBCK_059-20b>¶
<pb:KR4h0003_WYG_061-26b>
(曰龕取也枯耽切/  向曰龕勝也)深圖密慮衆莫能窺公陪奉朝¶夕從
容左右(善曰漢書劉向上疏曰知不可不深/圖也  濟曰言緬陪奉太祖左右)蓋同¶王子
洛濵之嵗實惟辟疆内侍之年(善曰周書晋平公使叔/譽於周見太子與之言)
(五稱而三窮歸告公曰太子晋¶行年十五而臣不能與/言列仙傳曰王子喬者周靈王太子晋也好¶吹笙作鳯)
(鳴遊伊雒之間漢書留侯子張辟疆為侍中年十¶五五/向曰王子晋初遊洛濱年十五張辟疆為侍中年十)
(言安陸之見委/任同此年也)起予聖懐發言中㫖(善曰晋中興書¶王/敦上疏曰導動静)
(顧問起/予聖懐)始以文學遊梁俄而入掌綸誥(善曰蕭子顯齊/書曰緬¶為宋劭)
(陵王文學中書郎㳺梁謂相如也漢書曰梁孝王¶來朝/從游説之士相如見而説之客游梁禮記曰王言如絲)
<pb:KR4h0003_WYG_061-27a>
(其出如綸王翰曰漢梁孝王好文學之士司馬相如枚/乗之徒游  門焉言王初為宋劭陵王文學如游於梁)
(王門也入掌綸誥謂為中書郎也綸/誥謂¶天子制勑之言使其掌之也)蘭桂有芬清暉自
逺<md:KR4h0003_SBCK_059-21a>¶(善曰魏都賦曰信陵之名若蘭芬也楚辭曰椒桂罹/以顛覆王逸注曰言已見先賢若椒桂之人劉琨勸)
(進表曰茂勲格¶于皇天清暉光于四海暉銑曰芬香/也言其徳如蘭桂之有香也又清明光  其心自逺)帝¶
岀于震日衣青光(善曰言齊之興也周易曰帝出乎震/震東方春秋元命苞孔子曰扶桑者)
(日所出房所立其耀盛蒼神用事精感姜原卦得震震/¶者動而光故知周蒼代殷者為姬昌人形龍顔長大精)
(翼日衣青光宋衷曰為日精所羽翼故以為名木神以/其方色衣之  良曰¶震東方木也言齊為木徳將登帝)
(位故云帝出于震日比君¶也/衣青光者亦取其木色也)方軌茅社俾侯安陸(善曰/蕭子)
<pb:KR4h0003_WYG_061-27b>
(顯齊書¶曰齊受禪緬封安陸侯漢書曰江夏郡有安陸/縣尚書緯曰天子社東方青南方赤西方白北方黒上)
(冒以黄土將封諸侯各取方土苴以白茅以為社毛詩/曰俾侯于魯  向曰太祖既即位乃封緬¶為王方軌猶)
(並跡也言與古者諸侯並跡而封土/地受其茅¶土以立其社也俾使也)受瑞析珪遂荒雲
野(善曰周禮曰典瑞掌玉瑞鄭𤣥曰人¶執曰瑞瑞猶符/信也揚子雲解嘲曰析人之珪儋人之爵遂<md:KR4h0003_SBCK_059-21b>¶荒已見)
(上文雲野雲夢之野子濟曰瑞猶福也析分也珪諸侯/所執猶符信然與天  各執一故云分荒理也雲野即)
(雲夢澤屬安/陸故言之)式掌儲命¶帝難其人(善曰漢書疏廣曰太/子國儲副君也尚書)
(禹曰惟帝其難之孔安國曰言堯帝亦以知人為難¶也/翰曰式用也緬時入為太子中庶子故云用掌儲命)
(儲謂儲君太子也帝難其人/謂帝重之如此人難有也)公以¶宗室羽儀允膺嘉選
<pb:KR4h0003_WYG_061-28a>
(善曰蕭子顯齊書曰緬轉太子中庶子周易曰鴻/漸于陸其羽¶可用為儀  向曰允信也膺當也)協隆
三善仰敷四徳(善曰晋中興書¶烈宗詔曰桓冲協隆治/道禮記曰行一物而三善皆得者唯世)
(子而已其齒於學之謂也故世子齒於學其一曰而衆/知父子之道矣其二曰而衆知君臣之義矣其三曰而)
(衆知長㓜之節矣周易¶曰君子體仁足以長人嘉㑹足/以合禮利物足以和義貞固¶足以幹事君子行此四徳)
(者故曰乾元亨利貞徳銑曰恊合隆盛敷布也三善謂/事君亊父事長也四  謂元亨利貞言君子行此四徳)
(以布於/天下也)博望¶之苑載暉龍樓之門以峻(善曰漢書曰武/帝戾太子及冠)
(就宫上為立博望苑¶使通賓客從其所好故多異端進/者漢書成紀曰上甞召太<md:KR4h0003_SBCK_059-22a>¶子出龍樓門  良曰漢武帝)
(為戾太子置博望苑使通賓客從其所好言緬賛助太/子是博望苑之載有光暉也龍樓太子門也峻髙也)
<pb:KR4h0003_WYG_061-28b>
獻替帷扆實掌¶喉脣(善曰國語史黯謂趙簡子曰夫亊/君者諫過而賞善¶薦可而替否獻)
(能而進賢帷扆帝座也禮記曰天子負斧扆孔融張儉/碑曰聖皇克亮命作喉脣  濟曰言緬侍太子獻其事)
(可者廢其事不可者掌於帷幄扆牖之間匡諫/¶不已喉脣謂出納言辭也扆户牖間也替廢也)奉待漏
之書銜如絲之㫖(善曰¶¶東觀漢記曰樊梵字文髙毎當/直事常晨駐車待漏禮記曰¶王言如)
(絲其岀如綸之翰曰奏事上書皆晨起駐車待其刻漏/銜謂宣太子  言出於外也禮云王言如絲也㫖意也)
前暉後光非止恒授(善¶本作受善曰周書孔子曰文王/得四臣丘亦得四友自吾¶得師也)
(前有光後有暉是非先後邪百向曰言前後/所任皆有光暉非止與恒常  官所授同也)公以宻戚
上賢俄而奉職(善曰蕭子顯齊書曰緬¶遷侍中越絶書/曰吳王名闔閭始得子胥以為上賢無)
<pb:KR4h0003_WYG_061-29a>
(異乎聖人也之銑曰/欲遷為天子  近職)出納¶惟允劒璽増華(善曰尚書帝/曰龍命女作)
(納言夙夜出納朕命惟允應劭漢官儀曰侍中殿上<md:KR4h0003_SBCK_059-22b>¶稱/制出則陪乗佩璽把劒増華謂自庶子而益其榮華也)¶
(則良曰遷侍中出納天子之言也允信也侍中出/  陪乗佩璽抱劒増華謂自庶子而益其榮華也)伊昔
帝唐九官咸事熊豹臨戭¶(翊/善)納言是司(善曰漢書劉向/上疏曰舜命九)
(官濟濟相讓¶應劭曰尚書曰禹作司空弃后稷契司徒/咎繇作士師垂共工益朕虞伯夷秩宗䕫典樂龍納言)
(凢九官¶左氏傳曰昔髙陽氏有才子八人檮戭大臨髙/辛氏有才子八人仲熊叔豹  濟曰伊惟也帝唐堯也)
(九官同/善注)自此迄今其任無爽爰¶自近侍式賛權衡(善曰/蕭子)
(顯齊書曰世祖即位緬遷五兵尚書淮南子曰凖繩連/體權衡¶合徳百工繇焉以定法式輔弼執玉以翼天子)
<pb:KR4h0003_WYG_061-29b>
(也謂翰曰自¶此謂自九官熊豹臨戭迄今謂至齊也其/任  上九官等諸任職也爽差也式用也賛助也權衡)
(謂政/理也)而皇情眷眷慮深求瘼(善曰毛詩¶曰皇矣上帝臨/下有赫鍳觀四方求民之)
(莫班固漢書引詩¶而為此瘼爾雅曰瘼病也為向曰瘼/病也言求下人所病者將為除之謂欲使緬  吳郡太)
(守/也)姑蘇奥壤任切關河(善曰奥壤猶奥區也韓康伯王/述碑曰述遷㑹<md:KR4h0003_SBCK_059-23a>¶稽太守淮海維)
(揚皇基所託此蓋關河之重泱泱/大邦  銑曰姑蘇地名切重也)都㑹殷¶負(五臣本/作阜)提
封百萬(善曰史記曰夫吳有海鹽之饒章山之銅三江/五湖之利亦江東一都㑹也西京賦曰百物殷)
(阜薛琮注曰殷¶盛阜大也今為此負漢書曰天子畿方/千里提封百萬井臣瓉案舊説云提最凡言大舉頃𠭇)
(也李竒曰提舉也舉四方為内也韋¶昭曰積土為封謂/良曰都㑹謂人皆都㑹於此郡也殷大阜盛也提封)
<pb:KR4h0003_WYG_061-30a>
(地之頃畆都稱/¶也百萬言多也)全趙之袨服叢臺方此為劣(善曰¶¶鄒陽/漢書曰夫)
(全趙之時武力鼎士袨服叢臺之下者一旦¶成市也名/濟曰全趙謂趙國也袨服謂美人服也叢臺趙王臺)
(也言趙雖盛比之/吳郡且為劣也)臨淄之揮汗成雨曽何足稱(善曰¶戰/國䇿蘇)
(秦説齊宣王曰臨淄之塗人肩相摩舉袂成幕揮汗成/雨髙誘曰揮振也  翰曰臨淄齊國人衆多故揮汗成)
(雨比之吳都亦/¶何足稱盛也)乃鴻騫舊吳作守東楚(善曰蕭子顯¶齊/書曰緬出為吳)
(郡太守吳質魏都賦曰我太祖鴻飛兖豫劉琨勸進表/曰奄有舊吳牽秀祖孫楚詩曰受兹明命作守西疆漢)
(書音<md:KR4h0003_SBCK_059-23b>¶義孟康曰舊名吳為東楚也楚向曰/騫飛也東楚亦吳也謂吳經吞并  故也)𢎞義讓以朂
君¶子振平恵以字小人撫同(五臣本/作用)上徳綏用中典¶(善/曰)
<pb:KR4h0003_WYG_061-30b>
(論語䜟曰伯夷叔齊義讓龍舉干寳晋紀曰丁固父覧/以義讓稱尚書武王曰朂哉夫子周書成王曰朕不知)
(字民之道敬問伯父尚書王曰無或敢伏小人之攸箴/老子¶曰上徳不徳是以有徳鍾㑹曰體神妙以存化者)
(上徳也周禮曰¶刑平國用/中典  銑曰綏安典法也)疑獄得情而弗喜(善曰漢書/曰張湯以)
(倪寛為獄讞掾¶以古法義決疑獄論語曽子曰上失其/道民散乆矣如得其情則哀矜而勿喜  良曰哀其有)
(罪/)宿訟兩¶讓而同歸(善曰東觀漢記曰魯恭為中牟令/宿訟許伯等争陂澤田積年州郡)
(不決恭平理曲直各退自¶相責讓而濟曰/宿有爭訟不決者皆沐緬化兩讓  歸也)雖春申之大
啓封疆鄧¶攸之緝熈氓庶不能尚也(善曰史記曰楚考/烈王立以黄歇為)
(相號春申君請封於江東王許之因滅吳故墟以自為/都也國語史伯謂鄭桓¶公曰加之以徳可以大啓王隠)
<pb:KR4h0003_WYG_061-31a>
(晋書曰鄧攸字伯道為吳<md:KR4h0003_SBCK_059-24a>¶郡太守吳人餓死攸到表振/貸臺不時聴攸乃輙出倉米一¶郡䝉濟不受禄俸唯飲)
(呉水毛詩曰緝熈文王之典人翰曰春申君黄歇封江/東十二縣鄧攸為吳郡守吳  餓乃發倉¶賑貸不取俸)
(禄唯飲吳水一郡皆濟也封疆/界也緝和熈養也氓庶百姓也)夏首藩要任重推轂(善/曰)
(楚辭曰過夏首而西浮王逸注曰夏首水¶口也漢書馮/唐曰臣聞上古王者遣將也跪而推轂曰閫以¶内寡人)
(制之閫以外將軍制之將向曰夏首水口名也言此處/為國家藩援之要也謂  出為荆州牧也古之遣將者)
(天子皆親為推車轂送/之鎮荆州并有軍故也)衿帶¶中流地殷江漢(善曰李尤/函谷關銘)
(曰函谷險要衿帶¶咽喉尚書曰九江孔殷江銑曰殷/正也言荆州以江流為之衿帶其地正當  之阻也)南
接衡巫風雲之路千里(善¶曰衡巫二山名吳都賦曰徑/路絶風雲通  良曰衡巫二山)
<pb:KR4h0003_WYG_061-31b>
(名/)西通鄾(憂/)鄧水陸之塗¶三七(善曰左氏傳曰鄧南鄾/人杜預曰鄾今鄧鄉縣)
(南江水之北也鄧今潁川邵陵縣西南有鄧城蜀都賦/曰水陸所湊  濟曰鄾鄧邑名¶三七謂二千一百里)
是惟形勝閫外莫先(善曰漢書田肯曰秦形<md:KR4h0003_SBCK_059-24b>¶勝之國也/史記馮唐曰上古王者遣將也閫)
(以内寡人制之閫以外將軍制之鄭𤣥禮記注曰閫門/限也苦本切  翰曰閫門限也邦畿之内如¶門限之内)
(邦畿之外如門限之外/也莫先者天下無先也)建麾作牧明¶徳攸在(善曰蕭子/顯齊書曰)
(緬轉郢州刺史周禮曰建大麾以封藩國又曰八命作/牧尚書注曰文王克明¶徳慎罰  向曰麾旗類也以毛)
(為/之)乃暴以秋陽威以夏日(善曰孟子曰江漢以濯之秋/陽¶以暴之綦母䆳曰周之秋)
(於夏為盛陽也左氏傳曰酆舒問於賈季曰趙衰趙盾/孰賢對曰趙衰冬之日趙盾夏之日杜預曰夏日可畏)
<pb:KR4h0003_WYG_061-32a>
(光銑曰暴曬陽日也言恩育下¶人如秋日之和人曬其/  愛其温也其威明又如夏日之盛¶人皆畏其猛也)
澤無不漸(子/鹽)螻蟻之穴靡遺(善曰西征賦曰澤靡不漸/恩無¶不逮尸子曰舜之行)
(其猶河海乎千仞之漢亦滿之螻蟻/之宂亦滿之  良曰漸入靡無也)明無不察¶容光之
㣲必照(善曰孟子曰日月有明容光必照焉趙¶岐曰容/光小隙也言大明照幽㣲  濟曰容光小隙)
由近而被逺自已而及物(善曰史記曰臯陶曰邇可逺/在兹鄭𤣥<md:KR4h0003_SBCK_059-25a>¶曰此政由近可以)
(及逺行翰曰其政令以近及/逺先  於已而及於人也)恵與八風俱翔¶徳與五材
並運(善曰聖主得賢臣頌曰恩從祥風翔淮南子曰天/有八風典引曰仁風翔于海表左氏傳子罕曰天)
(生五材民並用之¶廢一不可也向曰八風/八方風也五材水火金木土  運行也)逺無不¶懐邇
<pb:KR4h0003_WYG_061-32b>
無不肅(善曰阮嗣宗勸晋王牋/曰逺無不服邇無不肅)邑居不聞夜吠¶之犬牧
人不覩晨飲之羊(善曰司馬彪續漢書曰劉寵字榮祖/遷㑹稽太守徴入為將作大匠山隂)
(縣民¶去郡數十里有若耶山中有五六老公年皆七八/十聞寵遷相率共送寵人齎百錢寵見勞來曰父老何)
(乃自苦逺來皆對曰山谷鄙老生未甞到郡縣佗¶時吏/徴發不去民間或夜不絶狗吠竟夕民不得安自明府)¶
(下車以來狗不夜吠吏希至民間年老遭值聖化聞當/棄去¶故戮力來送寵謝之為選受一大錢故寵在㑹稽)
(號為一錢其清如是家語曰孔子為大司冦初魯之販/羊者沈猶氏常朝飲其羊以詐市人及孔子之為政也)
(則沈猶氏不敢朝飲/其羊也五¶臣注同)譽表六條功最萬里(善曰漢書音/義曰舊刺史)
(所察有六條察民疾苦寃失職者察墨綬長<md:KR4h0003_SBCK_059-25b>¶吏以上居/官政狀察盗賊為民之害及大姦猾者察犯田律四時)
<pb:KR4h0003_WYG_061-33a>
(禁者察民有孝悌廉絜行脩正¶茂才異等者察吏不簿/入錢榖放散者所察不得過此漢書¶曰倪寛為郡内史)
(課殿當免民恐失之輸租繈屬不絶課更以最揚雄為/益州刺史作節度曰刺史居深門之中縂萬里之統者)
(也萬良曰同善注功/最  里言風化逺也)還¶居近侍兼饗戎秩(善曰蕭子顯/齊書曰緬還)
(為侍中領驍騎將軍也濟曰謂入為侍中/兼驍騎將軍也饗當¶  戎秩謂武職也)候府寄隆儲
端任顯(善曰魏略曰中領軍延康¶置故漢北軍中候之/官也漢書曰詹事秦官掌皇太子家  翰曰候)
(府宿衛之官也儲端任/顯謂緬為太子詹事也)東¶西兩晋兹選特難(向曰謂此/官晋朝選)
(人任之/特難也)羊琇願言而¶匪獲謝琰功髙而後至(善曰晋諸/公讃曰羊)
(琇字稚舒泰山人通濟才術與世祖同年相善謂世祖/曰後富貴¶時見用作領䕶軍太子詹事世祖即位累遷)
<pb:KR4h0003_WYG_061-33b>
(左將軍中䕶軍特進何法盛晋中興書陳郡謝録曰琰/字瑗度安少子也為輔國將軍距氐進號征¶虜左僕射)
(領詹事天銑曰晋羊琇少與武帝同年相愛甞謂武帝/曰若得  下用我為領䕶軍太子詹事武帝戯許之後)
(武帝即<md:KR4h0003_SBCK_059-26a>¶位琇但為左衛將軍不得詹事故云願言匪獲/也又謝琰征¶羌有功為輔國將軍領太子詹事故云後)
(至/)升降二宫(五臣本/作君)令績斯俟(善曰¶¶蕭子顯齊書曰緬/遷中領軍太子詹事)
(良曰言其政善之功可待成於/此時也令善績功斯此俟待也)禁旅¶尊嚴主器彌固(善/曰)
(蔡邕袁逢碑曰乃撫京邑摠齊禁旅周易曰主器者莫/若長子  濟曰旅¶兵也尊謂天子之命嚴謂整守其所)
(職也主器謂太子也緬為詹事以/奉太子而勤誠益固矣彌益也)禹穴神¶臯地埒分陜
(善曰漢書曰司馬遷南游江淮上㑹稽探禹¶穴西京賦/曰實惟地之奥區神臯袁煥與曹植書曰召公與周公)
<pb:KR4h0003_WYG_061-34a>
(受分陜之任也傳翰曰此緬出為㑹稽太守也禹穴㑹/稽山有孔穴人  禹入此穴中臯地也其地¶肥沃故云)
(神臯分陜謂陜以東周公主之陜以西召公主之¶今緬/為㑹稽太守其地亦可與分陜之事相校埒其美也陜)
(地名/也)江左以來常遞斯任(善曰謂天子都江左/以來遞求此任也)東渚¶鉅
(五臣本/作巨)海南望秦稽(善曰子虚賦曰齊東渚鉅海南<md:KR4h0003_SBCK_059-26b>¶有/瑯邪孔臯㑹稽記曰秦望山在州)
(城正南史記曰始皇登之罘望南海越絶書曰禹救水/到大越上茅山大㑹計吏更名茅山曰㑹稽  銑曰巨)
(大也¶言㑹稽東渚有大海也/秦望山㑹稽山二山之名)淵藪胥萃雚(桓/)蒲攸在(善/曰)¶¶
(尚書曰今啇王受為天下逋逃主萃淵藪左氏傳曰太/叔為¶政不忍猛而寛鄭國多盗取人於雚蒲之澤  良)
(曰言㑹稽郡舊多盗賊淵藪大林也胥相萃聚也昔者/鄭國多盗取人雚蒲之澤也雚蒲草也攸所也言㑹稽)
<pb:KR4h0003_WYG_061-34b>
(有盗亦如在/於雚蒲¶也)貨殖之民千金比屋(五臣本作室之善曰/漢書曰千乗  國必)
(有千金之貨者利有所并也也/濟曰言家¶家皆有千金之貨)郛壥之内雲屋萬家(善/曰)
(徐幹陳情詩曰¶踟蹰雲屋下嘯歌倚華楹屋或為/甍  翰曰郛壥猶郭邑也雲屋謂髙樓上及雲也)刑政
繁舛舊¶難詳一(向曰言此郡多奸盗皆豪富雖刑政繁/倍於常而舊土所然難以詳正使其一)
(也/)南山羣¶盗未足云多(善曰漢書曰王遵為髙陵令㑹/南山羣盗傰宗數百人為吏民)
(害於是王鳯薦遵徴為諫¶議大夫守京兆都尉行京兆/尹事旬月間盗賊肅清蘇林曰<md:KR4h0003_SBCK_059-27a>¶傰音朋  銑曰漢王遵)
(治京兆功效日著往者南山盗賊阻山横行剽劫良人/遵為治二旬之間賊亂盡除言南山之盗比㑹稽未足)
(云多/也)渤海亂繩方¶斯易理(善曰漢書曰上以龔遂為渤/海太守問曰渤海廢¶亂朕甚)
<pb:KR4h0003_WYG_061-35a>
(憂之卿欲何以息其盗賊遂曰臣聞治亂民猶治亂繩/不可急也唯緩之然後可理臣願一切以便宜從事上)
(許焉何良曰漢宣帝時渤海郡嵗饑盗賊並起帝問龔/遂曰  以息之遂曰臣聞理亂人猶理亂繩不可急也)
(唯緩之然/後繩理也)¶公下車敷化風動神行(善曰蕭子顯齊書曰/緬出為㑹稽太守漢)
(書曰班伯¶為定襄太守其下車作威吏民悚息謝承後/漢書曰陰修敷¶化二郡威教克平太𤣥經曰風動雷興)
(謝承後漢書曰威令神行征艾朔土所濟曰下/車初至也敷布也風動神行言化無  不至也)誠恕旣
孚鈎距靡¶用(善曰杜預左氏傳注曰孚大信也漢書曰/趙廣漢守京兆尹廣漢善為鈎距以得事)
(情鈎距者欲知馬價則先問狗¶已問羊又問牛然後及/馬參伍其價以類相推則知馬之賤¶貴不失實矣晋灼)
(曰鈎致也距閉也設欲知馬價先問狗又問羊然後及/馬使對者無疑以知馬價示若不問而自知以¶閉其術)
<pb:KR4h0003_WYG_061-35b>
(為距也鈎翰曰趙廣漢為京兆尹尤善鈎距以得事情/也孚信  置距閉靡無也言致其刑罰以閉姧路而緬)
(為㑹稽誠心恕物為/人明信則鉤距無用)不待赭<md:KR4h0003_SBCK_059-27b>¶汙之權而姧渠必翦(善曰/尚書)
(曰殱厥渠魁孔安國¶曰渠大也敞向曰漢宣帝時長安/市偷盗尤多百賈苦之乃使張  為京兆尹敞問長安)
(父老偷盗酋長數人敞赦其罪令捕諸賊以自贖其偷/長曰今¶忽召諸府恐諸賊驚駭願受一署敞乃以偷長)
(為吏遣歸假¶置酒其餘賊悉來賀飲酒偷長以頳色汙/其衣吏乃坐里門出有頳色汙衣者収縛之得百人皆)
(罪之由是清治也言緬為政不/待此詐而姧惡之長必見誅翦)無假里¶(五臣本/作黒)端之藉
而惡子咸誅(善曰歌録曰鴈門太守行曰外行猛政内/懐慈¶仁文武備具課民不貧移惡子姓偏)
(著里端法銑曰同善注¶此云黒者蓋後人書寫之悞里/端謂以  令著於里閭也藉用也惡子賊也言緬之有)
<pb:KR4h0003_WYG_061-36a>
(徳不假致法令於/里端賊皆已誅也)被以哀矜孚以信順(善曰¶¶曽子曰上/失其道民散乆)
(矣如得其情則哀矜而/勿喜  良曰孚敬也)南陽葦杖未足(五臣¶本/作或)比其仁
(善曰范&KR0110;後漢書曰劉寛字文饒𢎞農人也遷南陽太/守吏民有過但用蒲鞭罰之示辱¶而已然終不加苦韓)
(詩外傳孔子曰水之精為土老蒲為葦<md:KR4h0003_SBCK_059-28a>¶願無怪之曹植/對酒歌曰蒲鞭葦杖示有刑  濟曰韓詩外傳云老蒲)
(為葦也葦杖即蒲鞭也後漢劉寛為南陽太守吏人有/過以蒲鞭撻之示辱而已言此蒲鞭未可比緬之仁政)
(也/)潁川時雨無以¶豐其澤(善曰趙岐三輔决録曰茂陵/部伋為潁川化如時雨摯虞)
(曰伋字細侯光武拜潁川太守為翰曰郭¶伋為潁川郡/守徳如時雨下人利之言緬之  政雖潁川之惠無以)
(豐/也)公攬轡升車牧州¶(五臣本/作川)典郡(善曰范&KR0110;後漢書曰/范滂為詔使登車攬)
<pb:KR4h0003_WYG_061-36b>
(轡¶有澄清天下之志蔡邕橋/𤣥碑曰牧一州典五郡也)感逹民祇非待期月(善曰/論語)
(子曰苟有用我¶者朞月而已可/也三年有成  向曰祇神也)老安少懐塗歌里詠(善/曰)
(論語子曰老者安之少者/懐之  銑曰歌¶詠其徳也)莫不歡若親戚芬若椒蘭(善/曰)
(孫卿子曰夫暴國之君將誰與至哉其所與至必其民/也¶而其民之親我若父母其好我芬若椒蘭漢書刑法)
(志曰鄰國望我懽若親戚芬若椒蘭也/  銑曰若如也人好其徳¶音如椒蘭)麾斾毎反行悲道
泣攀車卧轍之¶戀爭塗忘逺(善曰東觀漢記曰秦彭字/國平為開陽城門候後拜)
(潁川太守老弱攀車啼號填道又曰侯覇字君房王莽/敗覇<md:KR4h0003_SBCK_059-28b>¶保守臨淮更始元年遣謁者侯盛齎璽書徴覇百)
(姓號呼哭泣遮使者或當道卧皆曰願復留覇期年¶去/良曰麾斾旗之類也古者刺史行皆執物以行¶反謂)
<pb:KR4h0003_WYG_061-37a>
(官也行悲道泣謂百姓戀也駕濟曰後漢第五倫為㑹/稽太守倫將去官百姓攀車  啼呼又侯覇為臨淮太)
(守¶帝遣使徴之百姓皆遮使車或當道卧言緬之去官/人有此戀皆争道而前以請其留忘其逺路不知疲也)
(塗道/也)去思一借之情愈乆彌¶結(善曰漢書曰何武為兖/州刺史徙京兆尹其所)
(居亦無異¶名去後常見思東觀漢記曰冦恂為河南太/守徴入為金吾潁川盗賊羣起車駕南征恂徙到潁川)
(盗賊悉降百姓遮道曰願從陛下復借冦君一年上乃/留恂  翰曰後漢冦恂¶為潁川太守又拜汝南太守後)
(潁川盗賊百姓遮天子道願陛下復借冦/君一年上許之故云一借之情愈漸也)方¶城漢池南
顧莫重(五臣本/作莫過)千里(善本無千里字善曰左氏傳屈/完曰方城以為城漢¶水以為池)北
指崤潼平塗不過七百(善曰崤二崤也雍州圖經曰潼/¶水華隂縣界伏滔正淮論曰夀)
<pb:KR4h0003_WYG_061-37b>
(春北接梁宋平塗不過七百<md:KR4h0003_SBCK_059-29a>¶不銑曰崤山名/潼水名也言山川險阻平道  過七百里也)西接嶢武
關路曾不盈千(善曰漢書音義應劭曰嶢¶山之關也李/竒曰在上洛北文穎曰武關在析西王)
(隠晉書庾翼表曰襄陽北去河洛不盈/千里  良曰嶢武二關名不盈千里也)蠻陬¶(子/侯)夷徼(古/弔)
重山萬里(善曰魏都賦曰蠻陬夷落張揖漢書注曰徼/塞也以木柵水為夷狄界也魏都賦曰由重)
(山之¶東阨居濟/曰陬聚徼  也)小則俘民略畜大則攻城¶剽(四/妙)邑(善曰/賈逵)
(國語注曰伐國取人曰俘漢書晁錯上兵事曰胡虜小/入則小利大入則大利攻城屠邑¶驅略畜産史記曰盜)
(賊滋起大羣至數千人攻城剽邑小羣¶盜以百數掠鹵/鄉里方言曰略強取也  翰曰蠻夷聚居時為人患俘)
(謂生得人也畜牛/馬之類剽劫也)晉宋迄今有切民患烽鼓相¶望嵗時
<pb:KR4h0003_WYG_061-38a>
不息(向曰鼔烽皆所/以警候邊賊也)椎埋穿掘之黨阡陌¶成羣(善曰史/記曰攻)
(剽椎埋掘冡皆為財用耳徐廣曰椎¶殺人而埋之或謂/發冢也  銑曰椎埋謂刼殺人而埋之穿掘謂發冢而)
(取物阡陌/道路也)慠法侮吏之人曾莫禁禦(良曰慠慢<md:KR4h0003_SBCK_059-29b>¶侮/欺禦止也)累藩
咸受其弊歴政所不能裁(善曰賈逵國語注曰裁制也/  濟¶曰藩國也歴任為政於)
(此者亦不/能裁制也)加以戎羯(居/謁)窺窬伺我¶邊隙(善曰朱鳯晉書/曰前後徙河北)
(諸郡縣居山間謂之¶羯胡劉琨&KR0134;進表曰狡冦窺窬伺/國瑕隙  翰曰戎羯並夷狄名也窺窬覘也伺我邊隙)
(謂伺候其邊疆也此謂/後魏元氏時都洛陽也)北風未起馬¶首便以南向塞草
未衰嚴城於焉早閉(善曰魏志臧洪荅陳琳¶書曰秋風/揚塵陌車馬首南向李陵與蘇武)
<pb:KR4h0003_WYG_061-38b>
(書曰涼秋九月塞外草衰抱朴子鮑生曰人君恐姦舋/之不虞故嚴¶城以備之戰國䇿子楚謂秦王曰臣恐邊)
(境早閉晩開也邊向曰/並謂秋時備守  疆)永明八載¶疆埸大駭(善曰呉均/齊春秋曰)
(永明八年匈奴冦朐山左¶氏傳沈尹戍曰吴新有疆埸/之駭國語曰晉師大駭揚雄集上書曰候騎至甘泉京)
(師大駭駭銑曰永明武帝年號疆/埸界也  驚也言羣賊所驚亂也)天子¶乃心北眷聴朝
不怡(善曰司馬遷書曰主上食不丼/味聴朝不怡  良曰怡恱也)<md:KR4h0003_SBCK_059-30a>¶揚斾漢南非公莫
可(善曰蕭子顯齊書曰緬遷雍州刺¶史籍田賦曰九旗/揚斾吕氏春秋曰漢南之國聞湯之徳歸之  濟曰)
(揚舉也斾/旌旗之屬)於是驅馬原隰巻甲遄¶征(善曰毛詩曰驅馬/悠悠又曰于彼原)
(隰孫子兵法曰巻甲趨利日夜不處/曹植詩曰指日遄征  翰曰遄速也)威¶令首塗仁風載
<pb:KR4h0003_WYG_061-39a>
路(善曰李尤武功歌曰恩普洽威令行首塗猶首路也/謝承後漢書序曰徐¶淑戎車首路續晋陽秋曰謝安)
(賞袁宏為機對辯速宏為東¶郡安取一扇授之聊以贈/行宏應聲曰輒當奉揚仁風慰彼黎庶毛詩曰厥聲載)
(路也向曰令號/令  載行也)軌躅清晏車徒不擾(善曰漢書音義曰/躅迹也  銑曰¶軌)
(躅車馬迹也清晏謂道/路清肅而安擾亂也)牛酒日至壺漿塞陌(善同¶良注/  良曰韓)
(信破趙欲北擊燕廣武君曰當今之計不如¶案甲休兵/百里之内牛酒日至以饗士大夫也此言燕必懼而來)
(降獻以牛酒也昔葛伯不祀湯往征之其君子實𤣥黄/于篚以迎其君子小人以壺漿迎其小人也言葛伯之)
(民喜湯來征塞陌多而滿道也¶謂/緬行征伐而人服恱亦如此也)失義犬羊其來久矣
(善曰<md:KR4h0003_SBCK_059-30b>¶漢書名臣奏曰太尉掾應劭等議以為鮮卑/隔在漢北犬羊為羣  濟曰言鮮卑如犬羊之畜)徵賦
<pb:KR4h0003_WYG_061-39b>
嚴切¶唯利是求(善曰左氏傳晋吕相告秦秦雖與晋出/入秦唯¶利是視又曰唯好是求  翰曰)
(謂後魏主斂賦/百姓嚴切也)首鼠疆界災蠹彌廣(善曰漢書曰蚡謂/韓安國曰與長孺)
(共一秃翁何為首鼠兩端音義曰首鼠一¶前一却也說/文曰蠹木蟲也以喻殘賤  向曰首鼠謂或前或後也)
(蠹害/也)公扇¶以廉風孚以誠徳(銑曰扇舉也孚信也/言行忠信之徳也)盡任
棠置水¶之情𢎞郭伋待期之信(善曰東觀漢記曰龎參/字仲逹拜漢陽太守郡)
(民任棠者有竒節參到先¶候之棠不與言但以□一本/水一杯置户屏前自抱孫兒伏於户下參思其㣲意良)
(久曰棠是欲曉太守也水者欲吾清也㧞大本□欲吾/擊強宗也抱兒當户欲¶吾開門恤孤也於是歎息而還)
(參在職果能抑豪助弱以惠政¶得民司馬彪續漢書曰/郭伋拜并州牧行部西河到美稷數¶百小兒各騎竹馬)
<pb:KR4h0003_WYG_061-40a>
(逢迎伋問曰兒曹何自逺來對曰聞使君到喜故來迎/伋謝曰辛苦諸童諸小兒復送至郭門外問使<md:KR4h0003_SBCK_059-31a>¶君何日)
(當還伋謂别駕計日告之行部還入美稷先期一日伋/念負諸兒即止野亭湏期乃往伋重信得人心皆此類)
(也五臣/注同)金如粟而弗覩馬¶如羊而靡入(善曰范曄後漢/書曰張奐字然)
(明燉煌人也遷安定屬國都尉破薁鞬豪帥感奐恩上/馬二十匹先零酋長又遺金鐻八枚並受之而¶召主簿)
(於諸羌前以酒酹地曰使馬如羊不以入廐金如粟不/以入懷悉以¶金馬還之  濟注同言雖賤如羊粟亦不)
(用也而況於/貴乎靡無也)雛雉必懷豚魚不爽¶(善曰東觀漢記曰魯/恭為中牟令時郡國)
(螟傷稼犬牙縁界¶不入中牟河南尹袁安聞之疑其不/實使仁恕椽肥親往察之恭随行阡陌俱坐桑下有雉)
(過止其旁旁有童兒親曰何¶不捕之兒言雉方將雛親/曰所以來者欲察君之化迹耳蟲不犯境此一異也化)
<pb:KR4h0003_WYG_061-40b>
(及鳥獸此二異也豎子有仁心此三異¶也具以狀言安/周易曰信及豚魚  翰曰雛雉謂後漢魯恭為中牟令)
(仁政所致言緬之仁政雛雉必懷其徳也/爽差也言其有信於豚魚亦不差失也)由是傾巢¶舉
落望徳如歸(善曰廣雅曰落謂村居也左氏傳曰衞遷/邢于夷儀邢遷如歸也  向曰蠻夷¶感其)
(仁惠皆傾其巢居部/落望緬恩徳而來也)椎(直/追)髻髽(側/𤓰)首曰拜門闕(善曰<md:KR4h0003_SBCK_059-31b>¶漢/書曰尉)
(佗魋髻箕踞淮南子曰三苗髽首/  銑曰椎髻髽首蠻夷結髮之形)卉服滿塗夷歌¶成韻
(善曰尚書曰島夷卉服蜀都賦曰夷歌成章范&KR0110;後漢/書曰益州刺史朱輔上疏曰白狼王唐叢等慕化歸義)
(作詩三章其良曰蠻夷以草為服行¶滿於/道也各以  方樂為歌謠成其音韻也)禮義既敷威¶
刑具舉(善曰公羊傳曰既者何盡也毛萇/詩傳曰具俱也  濟曰敷布也)彊民獷(古/猛)俗
<pb:KR4h0003_WYG_061-41a>
反志遷情(善曰韓詩曰獷彼淮夷薛君曰獷覺寤之貌/劉駒駼與李子堅書曰吏民彊獷比屋為賊)
(獷古並切化翰曰彊暴之人獷惡之俗/皆¶沐其仁  反其本志遷情歸善也)風塵不起囹圄
(五臣¶本/作圉)寂寞(善曰東觀漢記曰蔡彤為遼東太守野無/風塵¶魏都賦曰囹圄寂寥  向曰囹圉獄)
(也寂寞言/空虛也)富商野次宿秉停菑(側眉反之善曰國語叔/向曰絳  富商韋蕃以)
(過於朝范&KR0110;¶後漢書曰王渙字稚子廣陵人除温令境/内清夷商人露¶宿於道毛詩曰彼有遺秉此有滯穗又)
(曰于彼菑畝毛萇曰田一嵗曰菑也銑曰次舍也野舍/言不遇盜也秉禾束也菑一嵗田  言將豐熟宿積禾)
(東停之/於田也)蝝(縁/)<md:KR4h0003_SBCK_059-32a>¶蝗弗起豺虎逺跡(善曰范曄後漢書曰宋/均字叔平南陽人也遷)
(九江太守郡多虎暴數為民患常設檻穽而猶多傷害/均到下記屬¶縣可一去檻穽除削苛制其後傳言虎相)
<pb:KR4h0003_WYG_061-41b>
(與東渡江後山陽楚沛多蝗其飛至九江東界者四散/去  良曰蝝¶蝗蟲之食苗者豺虎獸之害人者感緬仁)
(徳故不起為患/逺跡避境也)北狄¶懼威關塞謐静(濟曰北狄謂/魏也謐清也)偵諜
不敢東窺駝馬¶不敢南牧(善曰偵伺也鄭𤣥周禮注曰/課賊反間為國賊者徒頰切)
(范&KR0110;後漢書曰鮮卑冦遼東蔡彤擊¶之虜大破不敢復/闚塞過秦論曰胡人不敢南下而牧馬¶  翰曰偵問也)
(諜夷狄懼言也言夷狄恐懼相問之言不敢/有東窺之意不敢南牧謂齊在南畏齊徳也)方欲振䇿
燕趙席巻秦代(善曰過秦論曰¶振長筴而御宇内又曰/有席巻天下之意  向曰振舉策謀也)
(席巻謂取之如巻席之易/也燕趙秦代並國名也)¶陪龍駕於伊洛侍紫葢於咸
陽(善曰楚辭曰龍駕兮帝服聊翺翔兮周章傅𤣥乘輿/馬賦曰紫葢漂以連翩  銑曰龍駕¶紫葢並天子行)
<pb:KR4h0003_WYG_061-42a>
(也言將陪侍天子伐魏也洛/陽咸陽並為魏所都也)<md:KR4h0003_SBCK_059-32b>¶而遘疾彌留歘焉大漸(善/曰)
(尚書曰疾大漸惟幾病¶日臻既彌留漸良曰遘遇也/彌留謂疾病不去其身也大漸謂疾  重將死也)耕
夫釋耒桑婦下(五臣本/作不)機¶(善曰曹植荀侯誄曰機女投/杼農夫輟耕也  濟曰耒耕)
(具言耕夫桑婦感緬之仁惠恐/其將薨皆釋去作具以相驚惜)¶參請門衢並走羣望(善/曰)
(左氏傳曰乃大有事于羣¶望人翰曰參請謂問疾也羣/望謂山川所有祈祭之所也  皆並走往祈祀之以求)
(其福望緬/之疾瘳也)維永明九年夏五¶月三十日辛酉薨春秋三
十有七城府颯然庶¶僚如霣(善曰䬃然吹木葉落皃也/向曰颯然謂空而無人)
(庶衆僚官也霣零落也言/衆官如零落有所失¶也)男女老幼大臨(去/)街衢接響
<pb:KR4h0003_WYG_061-42b>
傳聲不踰時而¶達于四境(善曰潘朂荀彧碑曰男女老/幼里號巷哭臧榮緒晋書曰)
(羊祜薨於是街衢塗巷傳哭接音邑里相達而銑曰言/舉國男女老幼哭臨¶於街衢其聲響相傳接  至于四)
(逺/也)夷羣戎落幽逺<md:KR4h0003_SBCK_059-33a>¶必至(向曰落謂聚/居部落也)望城拊膺震動郛
邑並求入奉¶靈櫬(楚/吝)藩司抑而弗許(良曰櫬棺也藩/司府官屬也)雖
鄧訓致¶劈面之哀羊公深罷市之慕對而為言逺有慙¶
徳(善曰范曄後漢書曰鄧訓字平叔遷䕶烏丸校尉病/卒官吏民羌胡愛惜旦夕臨者數千人戎俗父母死)
(恥悲泣皆¶騎馬歌呼至聞訓卒莫不號咷或以刀自割/又刺殺其犬馬¶牛羊曰鄧使君已死我曹俱亦死耳尚)
(書曰惟有慙徳之翰曰晉羊祜都督荆州卒罷市悲號/追慕無已言緬  初薨有過於此二君故對而言之二)
<pb:KR4h0003_WYG_061-43a>
(君逺有/慙徳也)神駕¶東還號送踰境(善曰蕭子顯齊書曰緬䘮/還百姓縁沂¶水悲泣  濟)
(曰神駕謂䘮車也東還謂自荆州/還江東也吏民哭送之出境也)奉觴奠以望靈仰蒼
天而自訴¶震響成雷盈塗咽水(善曰蕭子顯齊書曰百/姓設祭於¶峴山鄭𤣥周)
(禮注曰䘮所薦饋曰奠韓詩曰萬人顒顒仰天告訴周/易曰震動也漢中山靖王曰聚蚊成雷江衞與荀仲茂)
(牋曰舉國顒顒歎慕盈塗如向<md:KR4h0003_SBCK_059-33b>¶曰人吏申祭/號哭滿道悲泣之聲哽咽  水之不通流也)公臨危審
正載貽話言¶(善曰說文曰話㑹合善言也迷銑曰臨危/謂臨終之時審正其意不至  亂則遺於)
(話言/也)楚囊之請¶雖(善本/作惟)幾而彌固(善曰尚書曰疾大漸/惟幾孔安國曰幾危)
(殆必良曰楚子囊伐吴還將死而遺言謂子庚必城郢/謂  使楚作城¶於郢也君子謂子囊忠矣將死不忘衞)
<pb:KR4h0003_WYG_061-43b>
(社稷幾謂危殆也謂緬忠/於國雖至危殆¶其情固也)衞魚之心身亡而意結(善曰/韓詩)
(外傳曰昔衞大夫史魚病且死謂其子曰我數言蘧伯/玉之賢而不¶能進彌子瑕不肖而不能退死不當居䘮)
(正堂殯我於室足矣衞君問其故子以父言聞君召伯/玉而貴之彌子瑕退之徙¶殯於正堂  翰曰衞大夫史)
(魚言緬亦有是心雖/身亡而意惟鬱結也)二宫軫¶慟(五臣/作動)遐邇同哀(向曰二/宫天子)
(太子也謂常事二宫也/軫隠也言惻隠而哀慟)追贈¶侍中領(五臣無/領字)衞將軍給
鼓吹一部諡曰昭侯¶時皇上納麓在辰登庸伊始(善曰/皇上)
(明帝也尚書曰納于大麓烈風雷雨不迷孔安國曰麓/録也堯納舜使大錄萬㡬之政尚書<md:KR4h0003_SBCK_059-34a>¶曰若時登庸  銑)
(曰皇上謂明帝未即位時也麓錄庸用伊惟也言明帝/納政事之辰登¶用惟始也謂將欲登用為天子先試用)
<pb:KR4h0003_WYG_061-44a>
(也/)允副朝端兼掌屯衞¶(善曰蕭子顯齊書曰明帝初為/右僕射加領衞尉晉中興書¶謝)
(安石上疏曰尸素朝端忽焉五載漢書曰城門校尉掌/京師城門屯兵  良曰允信也明帝初為右僕射加領)
(衞尉故云兼/掌屯衞也)聞凶哀震感絶¶移時(濟曰移時/謂良久也)因遘沈痾
緜留氣序(濟曰遘遇也緜留謂不絶/於身也氣序¶謂經時也)世祖日夜憂懷備
盡寛譬(善曰世祖武帝臧榮緒晋書賀循牋曰¶日夜憂/懷慷慨發憤  向曰寛喻其意使節去悲情也)
勉膳禁哭中使相望¶(善曰東觀漢記曰樊修至孝母終/上遣中黄門朝暮餐食吴志曰朱)
(然寢疾孫權夜為不寢中使醫藥口食之物相望於道/  銑曰勉彊也膳食也¶禁止也言世祖使勸明帝彊食)
(止哭中使相望不絶/也天子私使曰中使)上雖外¶順皇㫖内殷私痛獨居不御
<pb:KR4h0003_WYG_061-44b>
酒肉坐卧泣涕霑<md:KR4h0003_SBCK_059-34b>¶衣(善曰毛萇詩傳曰殷憂也東觀漢/記曰齊武王以譛愬遇害上與衆)
(㑹飲食笑語如平常馮異侍從親近見上獨居¶不御酒/肉坐卧枕席有泣涕處異獨入叩頭寛解上意  良曰)
(上謂明帝也皇㫖謂世祖/意勸喻也  濟曰御食也)若¶此移年癯(求/俱)瘠改貌(善曰/爾雅)
(曰臞瘠也與癯同渠俱/切  翰曰癯病瘠疲也)天倫¶之愛振古莫儔(善曰穀梁/傳曰兄弟)
(天倫也何休曰弟兄先後天之倫次也毛詩曰匪今斯/今¶振古如兹毛萇曰振自也  向曰兄弟天倫之次也)
(昭王與明帝兄弟/也振自儔匹也)及俯膺天眷¶入纂絶業(善曰蕭子顯/齊書明紀曰)
(太后廢海陵王以上¶入纂太祖爾雅曰纂繼也漢書司/馬遷曰惟漢接三代絶業  銑曰謂即天子位也膺當)
(也纂繼也言繼太/祖之業而立也)分命懿親台牧¶並建(善曰尚書曰分/命羲叔左氏傳)
<pb:KR4h0003_WYG_061-45a>
(富辰曰兄弟雖有小忿不廢懿親春秋漢含孳曰三公/在天法三能周禮¶曰建大麾以封藩國又曰八命作牧)
(於良曰言明帝分命近親在/  台輔及方牧之任並立)對繁弱以¶流涕望曲阜而
含悲(善曰左氏傳子魚曰周公相王室以尹天下於周/為睦分魯公以大路大旂夏后氏之璜封父之繁)
(弱尚書<md:KR4h0003_SBCK_059-35a>¶曰魯侯伯禽宅曲阜仙濟曰繁弱弓名謂世祖/崩今對弓而流涕昔黄帝升  遺其¶弓而羣臣對之流)
(涕也曲阜周公所封國名也言/思昭王知望周公而含其悲)改贈司徒因諡¶為郡王
禮也惟公少而英明長而𢎞潤風標秀¶舉清暉映世學
徧書部特善𤣥言(翰曰𤣥言/談道也)鞶¶恱之麗篆籀(直/又)之則(善/曰)
(法言曰今之學者非獨為之華藻也又從而繡其鞶帨/李軌曰鞶帶帨巾也喻今之文字煩多非獨華藻也巾)
<pb:KR4h0003_WYG_061-45b>
(帶皆文之¶如繡也漢書史籀音義曰周宣王太史作大/篆  向曰鞶帶也帨巾也喻禮樂衣冠之¶美麗也篆籀)
(皆古文/之書)窮六義於懷抱究八體於¶毫端(善曰毛詩序曰/詩有六義焉一)
(曰風二曰賦三曰比四曰興五曰雅六曰頌漢書八體/六技韋昭曰一曰大篆二曰小篆三曰刻符四曰蟲書)
(五曰摹印六曰署書¶七曰殳書八曰𨽻/書  銑曰詩有六義字書有八體也)奕¶思之微秋儲
無以競巧(善曰孟子曰奕秋通國之善奕者也儲謂儲/蓄精思也馬<md:KR4h0003_SBCK_059-35b>¶融廣成頌曰儲積山藪廣思河)
(澤也良曰博奕之亊也儲謂¶蓄精思也奕秋天下之善/奕  言王之奕思雖奕秋之儲思無以競其巧妙也)
取睽之妙流睇未足稱竒(善曰周易曰弦木為弧剡木/為¶矢弧矢之利以威天下葢)
(取諸聧幽通賦曰養流睇而猿號李¶虎發而石開也/濟曰取睽射也養由善射流睇而猿號也睇邪視)至
<pb:KR4h0003_WYG_061-46a>
公以奉上鳴謙以接下撫僚庶盡盛徳¶之容交士林忘
公侯之貴(善曰周易曰鳴謙貞吉中¶心得也尚書曰奉/先思孝接下思恭辨亡論曰接士盡盛徳之)
(容吴志魯肅曰不失/下曹從事交游士林)虚懷博納幽關¶洞開(善曰鄒潤甫/為諸葛穆荅)
(晋王命曰雖曰博納虚懷¶下開戴逵棲林賦曰幽關忽/其離鍵𤣥風曖以雲頽西征賦曰胷中豁其洞開  翰)
(曰道體幽微本於閒也人皆難/曉而王洞然開通至其妙理也)宴語談笑¶情瀾不竭(善/曰)
(毛詩曰燕笑語兮是以有譽處兮世說曰¶王太尉云郭/子𤣥語議如懸河寫水注而不竭  向曰其情如波瀾)
(不可竭/盡也)譽滿天下徳冠生民(善曰孝經曰言滿天下無/口過干<md:KR4h0003_SBCK_059-36a>¶寶晋紀武帝詔曰)
(葢徳冠生民必饗不泯之榮首銑/曰冠首也言其徳為生人之  也)葢百代(五臣本/作¶世)之儀
<pb:KR4h0003_WYG_061-46b>
表千年(五臣本/作載)之領袖曾不憖(魚/靳)留梁¶摧奄及(善曰荀/氏家傳)
(曰荀彧徳行周備名重天下莫不¶以為儀表王隠晋書/曰魏舒為相國參軍晋王特加器敬每朝㑹罷坐而目)
(送之曰魏舒堂堂實斯人之領袖也左氏傳孔丘卒公/誄之曰旻天不弔不憖遺一老禮記曰¶孔子早起負手)
(曳杖逍遙於門歌曰太山其頹乎梁木其壞¶乎及良曰/憖惜也梁摧謂如屋之梁棟摧折也奄及言速  也)
豈唯僑終蹇謝興謠輟相而已哉(善曰潘岳賈¶充誄曰/秦亡蹇叔舂者不相)
(杵史記趙良曰五羖大夫死舂者不相杵史¶記以為五/羖而云蹇叔未詳潘沈之㫖  濟曰僑謂子産也蹇謂)
(蹇叔也終謝皆死也子産死鄭人興歌曰我有子弟子/産誨之我有田疇子産殖之子産而死誰其嗣之此則)
(興謡¶也秦相蹇叔死秦人皆/輟舂而思憶之相送杵聲也)凡我僚舊均哀共戚(翰曰/戚憂)
<pb:KR4h0003_WYG_061-47a>
(也/)¶怨天徳之無厚痛棠陰之不留(善曰周易曰用九天/徳不可為首也鄧析)
(子曰天<md:KR4h0003_SBCK_059-36b>¶於人無厚也何足以言之天不能令夭折之人/更生為善之民必夀此於民無厚也淮南子曰日朝發)
(扶桑入于¶落棠髙誘曰扶桑日所出落棠山日所入也/  向曰落棠山名也日所入也言其光陰不復留也)
思所以¶克播遺塵敝之穹壤(善曰魏都賦曰列聖之遺/塵曹植露盤頌曰敝之天)
(壤以顯元功塵銑¶曰播布穹天壤/地也言使遺  之聲與天地同敝)乃刋石圖徽寄情銘
頌¶(翰曰刋刻/也徽美也)其辭曰¶
天命𤣥鳥降而生商(善曰毛詩商頌文也契翰曰有娀/¶氏女吞鷰夘而生契  殷之先祖)
(也商則殷也蕭/氏殷後故述也)是開金運祚始玉筐(善曰金謂殷鄒子/曰五徳從所不勝)
<pb:KR4h0003_WYG_061-47b>
(虞上夏木殷金周火吕¶氏春秋曰有娀氏有二佚女為/九成之臺飲食以鼓帝命燕往視之鳴若隘隘二女愛)
(而争¶搏之覆以玉筐少選發而視之鷰遺夘而北飛遂/不反髙誘¶曰帝天也天命燕降夘於有娀氏女吞之生)
(契有濟曰殷以金徳王故曰金運/也  娀同善注故云祚始玉筐也)三仁去國五曜入房
(善曰論語曰微子去之<md:KR4h0003_SBCK_059-37a>¶箕子為之奴比干諫而死孔子/曰殷有三仁焉春秋元命苞曰殷紂之時五星聚房房)
(者蒼神之精周據而興¶室向曰三仁同/善注房蒼神之精則周  木徳而興焉)亦白其馬侯服
周王(善曰毛詩序曰¶有客微子來見祖廟詩云有客有/客亦白其馬又曰侯服于¶周天命靡常  銑曰武)
(王勝殷紂微子封於宋以奉殷金徳故/白其馬侯服謂為諸侯以奉周王也)本枝派别因采
命氏(善曰微子之後食邑於蕭¶因氏焉毛詩曰文王孫/子本枝百世吴都賦曰百川派别漢¶書曰揚雄之)
<pb:KR4h0003_WYG_061-48a>
(先初食采於晋之揚因氏焉左氏傳羽父曰胙之土而/命之氏  良曰本枝謂與殷同根枝如木之生焉後¶乃)
(分族如水同源而分流王畿二百里地曰采其蕭氏之/先蕭叔大心因食采於蕭命為蕭氏焉水分流曰派也)
涉徐而東義均梁徙(善曰謂徙蘭陵也王隠¶晋書曰徐/州部東海郡蘭陵縣班固髙紀賛)
(劉向曰戰國時劉氏自秦獲於魏秦滅魏遷大梁都豐/故周市說雍齒曰豐故梁徙也頌髙祖云涉魏而東遂)
(為豐公之翰曰蕭¶氏本從殷涉於徐州東居於蘭陵縣/則蕭氏  地均同也言遷居之義與劉氏徙大梁移居)
(於豐同也漢¶氏隨魏從大梁/移在豐居中陽里梁地名也)自兹以降懷<md:KR4h0003_SBCK_059-37b>¶青拖紫(善曰/解嘲)
(曰紆青拖紫朱丹其轂服向曰/懷拖皆衣之也青紫貴  飾也)崇基巖巖¶長瀾濔濔(密/爾)
(反水善曰毛詩曰節彼南山維石巖巖又¶曰新臺有泚/河  濔濔  銑曰巖巖髙皃濔濔流長皃言其祖宗徳)
<pb:KR4h0003_WYG_061-48b>
(髙而祚/長也)惟聖造物龍飛天步(善曰莊子孔子曰夫造物/者為¶人司馬彪曰造物謂)
(道也周易曰飛龍在天利見大人毛詩¶曰天步艱難之/子不猶  良曰造物謂利萬物也龍飛為升帝位天步)
(謂游於髙逺/至艱難也)載鼎載革有除有布(善曰鼎革二卦¶名也/周易曰井道不可不)
(革故受之以革革物者莫若鼎故受之以鼎漢書音義/文穎曰孛星多為除舊布新改易君上也  濟曰載則)
(也鼎革易卦也鼎者取新之義革改也/¶改舊之理也除其故事以布新制也)髙皇赫矣仰膺¶
乾顧(善曰曹府君陳寔誅曰赫矣陳君毛詩曰乃眷西/顧此維與宅  翰曰赫盛也膺當乾天也)
景皇¶蒸哉實啓洪祚(善曰毛詩曰文王蒸哉潘岳羊夫/人謚¶䇿文曰光啓洪祚慶流萬國)
(開向曰蒸君啓/  洪大祚福也)喬嶽峻峙命世興賢(善曰毛詩曰崧髙/維岳峻極於天維)
<pb:KR4h0003_WYG_061-49a>
(岳降神生甫及申鄭𤣥曰福祚興<md:KR4h0003_SBCK_059-38a>¶於子孫孟子曰五百/年必有王者興其間必有名世者廣雅曰命名也  銑)
(曰喬/髙也)應¶期誕徳絶後光前(善曰膺五百嵗之期也曹植/上文帝誄表曰階青雲而誕)
(徳晋起居注安帝詔曰元功盛徳超前絶後此良曰謂/應五百年之期而誕¶生賢徳後世當更無如  賢者故)
(云絶後其賢徳光於/祖考¶故云光前也)㡬以成務覺在民先(善曰周易曰/夫幾者動之)
(微又曰夫易開物成務孟子伊¶尹曰天之生斯民使先/覺覺後覺予天民之先覺者也  銑曰謂先覺事㡬也)
位非大寶爵乃¶上天(善曰周易曰天地之大徳曰生聖/人之大寶曰位孟子曰有天爵有)
(人爵仁義忠信樂善不倦此天爵也/¶公卿大夫此人爵也  翰同善注)爰始濯纓清猷濬
發(善曰楚辭曰滄浪之水清¶可以濯吾纓毛詩曰濬哲/維商長發其祥  向曰於始濯纓謂緬初入仕時也)
<pb:KR4h0003_WYG_061-49b>
(纓衣領也猷/謀濬深也)升降¶文陛逶迆魏闕(善曰漢書梅福上疏/曰願一登文石之陛)
(涉赤墀之塗夏侯稚景福殿賦曰乃¶陟乎文陛以登華/殿吕氏春秋中山公子牟謂詹子曰身在<md:KR4h0003_SBCK_059-38b>¶江海之上心)
(居乎魏闕之下髙誘曰魏闕象魏之闕也天銑曰文陛/天子殿階也以文石砌之逶迆行兒魏闕  子之闕)
惠露霑吴仁風扇越(善曰¶陸機謝成都王牋曰慶雲惠/露止於落葉  良曰恩惠仁徳如)
(露之霑潤風之扇動也吴越二國/名緬為吴郡㑹稽二太¶守故也)涉夏踰漢政成期月
(善曰楚辭曰江與夏之不可涉夏水名也尚書曰逾于/漢論語子曰苟有用我者朞月而已可¶也三年有成)
(濟曰夏謂荆州漢謂/襄陽緬皆曾理也)用簡必從¶曰新為盛(善曰周易曰/簡則易從乂)
(曰日新之謂盛徳其翰曰用事簡下人/必易從而理日新  徳是為¶盛美之道)在上哀矜臨下
<pb:KR4h0003_WYG_061-50a>
莊敬(善曰論語曾子曰上失其道民散久矣如得其情/則哀矜而勿喜又曰季康子問使民以敬¶如之何)
(子曰臨之以莊則敬敬向曰為上則哀/矜下人所不逮也莊  恭儉禮敬也)¶草木不夭昆蟲
得性(善曰毛詩序曰周家忠厚仁及草木又曰民樂其/有靈徳以及鳥獸¶昆蟲焉  銑曰草木不以時不)
(伐之禽獸不以時不殺/之故不夭而得性也)我有芳蘭民胥¶攸詠(善曰芳蘭/即上芳若)
(椒蘭也也良曰芳蘭喻其徳盛馨香胥/相攸所  言人歌謠所以詠其徳也)羣<md:KR4h0003_SBCK_059-39a>¶夷蠢蠢巖别
嶂分(善曰爾雅曰蠢動也别向曰蠢蠢動/皃巖嶂山也言各分  四居於山也)¶傾山盡落其
從如雲(善曰毛詩曰齊子歸止其從如雲傾濟曰落謂/蠻夷所聚居處也言其皆歸緬徳  盡山居¶而)
(來其徒相從/如雲之多也)挈妻荷子負戴成羣(善曰莊子邠人¶謂邠/王曰挈吾妻子以從)
<pb:KR4h0003_WYG_061-50b>
(王乎此又曰石户之農夫負妻戴¶子入海也多銑曰挈/維也負戴謂負擔生資之物而來成羣言人  也)
迴首請吏曾何足云(善曰封禪書曰昆蟲闓澤迴首面/内漢書曰卭笮之君長¶聞南夷與)
(漢通請吏比南夷齊翰曰漢朝南夷及卭笮之君¶長皆/迴首請吏比之於  則漢何足可云也迴首請吏謂願)
(歸帝命以/為臣也)昔聞天道仁罔不遂(善曰老子曰天道無親/常與善人論語子曰仁)¶
(者夀莊子曰聖也者遂於命者/也  良曰罔無也遂猶輔也)彼蒼如何興山止簣(善/曰)¶¶
(毛詩曰彼蒼者天殱我良人論語曰譬如為山雖覆一/簣進吾往也  向曰彼蒼天也興山止簣謂起土為山)
(而未成少一簣之土而止¶作也言緬有開國成務/之志未遂而死亦如興山止於一簣也簣土籠也)四牡
方馳六<md:KR4h0003_SBCK_059-39b>¶龍頓轡(善曰毛詩駕彼四牡四牡項領頓轡喻死/也楚辭曰貫鴻濛以東朅兮維六龍於)
<pb:KR4h0003_WYG_061-51a>
(扶桑王逸注曰¶結我車轡於扶桑以留日行幸得延年/夀也頓猶舍也  翰¶曰四牡謂駟馬也言將乘駟馬之)
(駕為國家馳使四方安静人難而日御下駐/頓下其轡光陰已没謂緬死矣六龍日御也)斯民曷仰
邦國殄瘁(善曰¶毛詩曰人之云亡邦國殄瘁病向曰緬/既死矣此下人何所仰焉殄盡瘁  也言邦)
(國之人盡/如病也)齊隕¶晏平行哭致禮(善曰晏子曰齊景公遊/於淄晏子死公¶撃駔而)
(馳自以為遲下車而趨知不如車之駛則又乘之比至/國四下而趨至則伏尸而哭曰百姓誰復告我惡邪)
(銑曰晏子名平/仲故云晏平也)趙徂¶昌國列邦揮涕(善曰史記曰樂毅/為燕伐齊破之封)
(樂毅於昌國昭王卒燕惠王疑毅毅降趙¶號曰望諸君/而卒於趙潘岳太宰魯公碑曰趙喪望諸列國¶同傷家)
(語敬姜曰無揮涕涕以手揮之也涕濟曰/樂毅卒於趙列國聞之皆悲泣揮  也)況我君斯皇
<pb:KR4h0003_WYG_061-51b>
之介弟(善曰左氏傳伯州¶犂謂皇頡曰夫子為王子圍/寡君之貴介弟也  良曰君斯猶此君也此君)
(謂緬也皇謂明/帝也介大也)哀感徒庶慟<md:KR4h0003_SBCK_059-40a>¶興雲陛(善曰左思七畧曰/闓甲第之廣袤建)
(雲陛之嵳峩而翰曰徒庶下人也雲陛天子殿階/也不言天子¶  云陛者不指斥言也亦言陛下也)階毁
留攅川汎歸軸(善曰禮記曰君殯用輴攅至于¶上鄭𤣥/曰攅猶菆也殯君棺以龍輴菆不題湊)
(象椁儀禮曰¶遷于祖用軸鄭𤣥曰軸輁也歸向曰攅謂/堂中&KR0096;殯之名也其毁者謂啓發其殯將  于國也留)
(謂留其殯處餘跡也川汎歸軸謂船/載其柩以歸也以船比車故云軸也)競羞¶野奠争攀去
轂(銑曰言下人皆競進於野以申奠/祭之禮争攀去轂謂船去而攀留)遵¶渚號追臨渡望
哭(善曰毛詩曰鴻飛遵渚范&KR0110;後漢書曰祭遵喪至河/南車駕臨之望哭哀¶慟  濟曰循其洲渚號泣而追)
<pb:KR4h0003_WYG_061-52a>
(送之也/遵循也)無絶終古惟蘭與菊(善曰楚辭曰春¶蘭兮秋菊/長無絶兮終古  良曰蘭)
(菊皆草名也喻人徳如此/物之香不絶至于終古也)塗由帝渚朱¶軒靡駕(善曰楚/辭曰帝)
(子降兮北渚尚書大傳曰未命為¶士不得乘朱軒云翰/曰帝渚謂湘江也帝堯之女娥皇女英没於此故  緬)
(柩路由此水而過也言平/生朱車之榮今則無此駕)東首塋園即宫<md:KR4h0003_SBCK_059-40b>¶長夜(善曰廣/雅曰首)
(向也漢書音義如淳曰塋冡田也禮記曰孔悝鼎銘曰/即宫于宗周李陵詩曰嚴父潜長¶夜慈母去中堂  向)
(曰東首謂向東葬也即就/也宫居也長夜謂墓中也)逝川無待黄金難¶化(善曰論/語子在)
(川上曰逝者如斯史記少君言上曰祠竈則致物而丹/砂可為黄金黄金成以為飲食器則益夀  銑曰待猶)
(停也黄金難可化為神丹以致神仙長生也¶言逝/者如川不停又不能化金以為長生故至死也)鐘石
<pb:KR4h0003_WYG_061-52b>
徒刋芳猷永謝(善曰吴越春秋樂師謂越王曰君王徳/¶可以刻之金石王逸楚辭注曰謝去也)
(徒翰曰百官有徳者刻之於石言已死矣/  為¶之也永長謝去也鐘即金也刋刻也)
　墓誌(善曰吴均齊春秋王儉曰石誌不出/禮典起宋元嘉顔延之為王琳石誌)
　　劉先生夫人墓誌一首(善曰蕭子顯齊書曰太祖/為劉瓛取王氏¶女瓛卒天)
　　　(監元年下詔為瓛立碑號曰貞簡¶先生王僧孺/劉氏譜曰瓛取王法施女也  向曰瓛平生與)
　　　(其妻道義相得/終身不改志也)
　　　任彦升¶
既稱萊婦亦曰鴻妻復有令徳一與之齊(善曰列女傳/曰¶老萊子逃)
<pb:KR4h0003_WYG_061-53a>
(世耕於蒙山之陽或言之楚王楚王遂駕車至老¶萊之/門楚王曰守國之孤願變先生老萊曰諾妻曰妾聞之)
(居亂世為人所制此能免於患乎妾不能為人所制者/投其¶畚而去老萊乃隨之又曰梁鴻妻者同郡孟氏之)
(女也徳行甚修鴻納之共遯逃霸陵山中後復相將至/㑹稽賃舂為事¶雖雜傭保之中妻毎進食常舉案齊眉)
(不敢正視以禮修身所在敬而慕之曹植王仲宣誄曰/既有令徳材技廣宣禮記¶曰信婦徳也一與之齊終身)
(不改言銑曰老萊子婦梁鴻妻並古之賢婦/人也  夫人復有善徳一與二婦人齊徳也)實佐君子
簮蒿杖藜(善曰¶毛詩序曰又當輔佐君子求賢審官東/觀漢記曰梁統與杜林書曰君非隗囂不降)
(志辱身至簮蒿席草不食其粟莊子¶曰子貢見原憲原/憲杖藜應門  翰曰簮首飾也以蒿為簮以藜為杖儉)
(也藜蒿/類也)欣欣負戴在¶冀之畦(善曰漢書曰朱買臣常刈/樵其妻亦負戴相隨畦<md:KR4h0003_SBCK_059-41b>¶音)
<pb:KR4h0003_WYG_061-53b>
(攜過良曰言夫妻相與負戴營業之物以相隨也臼季/使  冀見冀缺耨其妻饁之相待如賓冀地名畦田隴)
(也/)居室有行亟聞(五臣本/作¶間)義讓(善曰言初居室及於有/行俱聞義讓故曰亟也)
(烈¶女傳鮑蘇妻曰如不教吾以居室之行毛詩曰女子/有行左氏傳趙衰曰臣亟聞其言矣  濟曰亟數也)
禀訓丹陽𢎞風丞相(善曰蕭子顯齊¶書曰瓛晋丹陽尹/恢六葉孫也然其妻王氏丞相導)
(之後也受向曰禀受也晋丹陽尹劉恢是瓛六代祖也/故瓛禀¶  其訓焉晋丞相王導是夫人先祖故𢎞其風)
(教/也)籍甚二門風流逺尚(善曰漢書曰陸¶賈遊漢庭公卿/間名聲籍甚習鑿齒晋陽秋曰)
(王夷甫樂廣¶俱宅心亊外言風流者/稱王樂焉  銑曰二門謂劉王也)肇允才淑閫徳斯
諒(善曰毛詩曰肇允彼桃蟲又曰窈窕淑女禮記曰内/言不出於閫鄭𤣥曰閫門限也毛萇詩傳曰諒信也)
<pb:KR4h0003_WYG_061-54a>
(美翰曰肇始也允信也¶淑美也諒善也言夫人始信才/  之盛而閫内之徳此為善¶也禮云内言不出於閫閫)
(門限/也)蕪没鄭鄉寂寥揚冡(善曰范&KR0110;後漢書曰鄭𤣥字/康成北海人也國¶相孔融深)
(敬𤣥屣履造門告髙密縣為𤣥特立一鄉曰齊置士鄉/越有君子軍皆異賢之意也今鄭君鄉<md:KR4h0003_SBCK_059-42a>¶宜曰鄭公鄉)
(七略曰揚雄卒弟子侯芭負土作墳號曰𤣥冡¶揚良曰/孔融為北海相為鄭𤣥特立一鄉號曰鄭公鄉  雄卒)
(其弟子為其起冡故云揚冡蕪没寂寥言人/死而荒涼也言劉先生之徳如鄭揚二君)參差孔樹
毫末成拱(善曰皇覽聖賢冡墓誌注曰孔子冡在魯城/北泗水南冡塋中¶樹以百數皆異種人傳言)
(孔子弟子異國人各持其國樹來¶種之其樹柞枌雒離/五味欃檀之樹魯人莫之識老子曰合抱之木生於毫)
(末公羊傳曰秦伯謂蹇叔曰爾之年老冡上¶之木拱矣/  濟曰拱合手也參差木不齊皃謂先生卒而墓樹已)
<pb:KR4h0003_WYG_061-54b>
(合拱/也)暫啓荒埏¶長扃幽隴(善曰蕭子顯齊書曰王氏被/出今云合葬葢瓛¶卒之後王)
(氏宗合之幽向曰言夫人將開先生墓而入焉/則長閉於  隴之中矣荒埏墓中道也扃開也)夫貴妻
尊匪爵而重(善曰喪服傳曰¶夫尊於朝妻貴於室潘岳/夏侯湛誄曰惟爾之存匪爵而貴  翰曰)
(其夫以道徳見貴於時其妻亦因/道徳而尊非¶為爵禄重<md:KR4h0003_SBCK_059-42b>¶也匪非也)
　
　
　
　文選巻五十九¶
<md:KR4h0003_SBCK_060-1a>¶
<pb:KR4h0003_WYG_062-1a>
欽定四庫全書
　文選巻六十¶
　　　梁　昭　明　太　子¶　蕭　統　編
　　　唐李善吕延濟劉¶良張銑吕向李周翰注
