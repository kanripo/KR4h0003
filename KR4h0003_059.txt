# -*- mode: mandoku-view; -*-
#+TITLE: 六臣註文選
#+DATE: 2015-09-11 18:03:16.958925
#+PROPERTY: ID KR4h0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 59
#+PROPERTY: FILE SB04n0158-059六臣註文選-卷第五十九.
<pb:KR4h0003_SBCK_059-1a>¶
六臣註文選巻第五十九¶
　　碑文下¶
　　　頭陀寺碑文一首(善曰天竺言頭陀此言斗/藪斗藪煩惱故曰頭陀)¶
　　　　王簡栖(善曰姓氏英賢錄曰王巾字簡栖琅/邪臨沂人也有學業為頭陀寺碑文)¶
(詞巧麗為世所重起家郢州從事征南記室/天監四年卒碑在鄂州題云齊國録事參軍)¶
(琅邪王巾制/濟曰姓氏英賢録云王巾字/簡栖琅邪臨沂人也齊朝起家郢州從事後)¶
(為輔國録/事參軍)¶
蓋聞挹朝夕之池者無以測其淺深仰蒼蒼之¶
色者不足知其逺近(善曰家語曰孔子觀於魯&KR0074;公之/廟有欹器焉使弟子挹之水毛萇)¶
(詩傳曰挹㪺也枚乗上書吳王曰游曲臺臨上路不如挹朝/夕之池&KR0074;子新論子貢謂齊景公曰臣之事仲尼譬如渇而)¶
<pb:KR4h0003_SBCK_059-1b>¶
(操杯就江海飲飲滿而去又焉知江海之深乎挹於入切㪺/勾愚切莊子曰天之蒼蒼其正色耶其逺而無所至極耶韓)¶
(翰曰挹酌也朝夕池海也蒼蒼之色天也/詩外傳子貢謂景公曰臣終身戴天不能知其/髙)況視聴之¶
外若存若亡心行之表不生不滅者哉(善曰僧肇/涅槃論曰)¶
(視聴之所不暨四空之所昬昩管子曰聖人之道若存若亡/援而用之沒代不忘竺道生曰心行心所行之行也維摩經)¶
(曰畢竟不生不滅是無常義也/向曰目無/所見故若存若亡心無所繫故不生不滅也)是以掩室摩¶
竭用啓息言之津(善曰華嚴經曰佛在摩竭提國寂滅/道場始成正覺法華經曰寂滅無言)¶
(良曰掩室謂斂心入静也華嚴經云佛在摩竭提國處/也僧肇論曰釋迦掩室於摩竭鄭𤣥論語注曰津濟渡水之/處)¶
(寂滅道埸此言歛心於摩/竭之國用開不言之道也)杜口毗邪以通得意之路¶
(善曰至理幽㣲非言説之所及掩室摩竭示寂滅以息言杜/口毗邪現黙然而得意維摩經曰佛在毗邪離菴羅樹園佛)¶
(告文殊師利汝行詣維摩詰問疾文殊師利問維摩詰何等/是菩薩入不二法門時維摩嘿然無言文殊師利嘆曰善哉)¶
<pb:KR4h0003_SBCK_059-2a>¶
(銑/善哉乃至無有文字語言是真入不二法門僧肇論曰浮名/杜口於毗邪莊子曰言者所以在意也得意而忘言也)¶
(曰杜口謂不言/也餘同善注)然語彞倫者必求宗於九疇談隂¶
陽者亦研幾於六位(善曰真諦無言俗諦借言以明理/故此明言之用也尚書武王訪于)¶
(箕子曰我不知彛倫攸叙周易曰夫易所以極深研幾也又/曰分隂分陽迭用柔剛故易六位而成章王弼曰六位爻之)¶
(文也/濟曰彛常倫理也言欲語理人之常理者必求事於/九疇疇類也九類一曰五行二曰五事三曰八政四曰五紀)¶
(翰曰六位易卦之六爻也/五曰皇極六曰三徳七曰稽疑八曰庶徵/九曰五福)是故三才既辨¶
識妙物之功萬象已陳悟太極之致(善曰此顯言/之功也周易)¶
(曰易有天道焉有人道焉有地道焉兼三才而兩之故六又/曰神者妙萬物而為言者也孝經鉤命決曰地以舒形萬象)¶
(向曰三才天地人也/翰曰太極天地之始/咸載聲類曰悟心曰解周易曰易有太極是生兩/儀)言之不¶
可以已其在兹乎(善曰言所以識物悟太極者皆藉言/明之不可止者其在此乎左氏傳叔)¶
<pb:KR4h0003_SBCK_059-2b>¶
(良曰已止也言廣大無窮故不可止/向謂鬷蔑曰子若無言吾幾失子矣言之不可以/已也如是)然爻繫¶
所筌窮於此域(善曰爻六爻也繫繫辭也因爻以立辭/亦因辭以明理也故爻繫之所明窮生)¶
(銑曰繫/死於此域也莊子曰筌所以得魚得魚而忘筌筌捕魚之笱/莊子以之喻言大智度論曰二乗以生死為此岸)¶
(繫辭也筌期也/此域謂道也)則稱(善曰/去)謂所絶形乎彼岸矣(至如)¶
(涅盤妙㫖非言説之所能明故稱謂所絶現於涅盤之彼岸/矣僧肇論曰𤣥極無名稱謂絶焉鄭𤣥禮記注曰稱猶言也)¶
(王逸楚辭注曰説謂也涅盤經曰心無退轉即便前進既前/進已得到彼岸登大髙山離諸恐怖多受安樂彼岸山者喻)¶
(翰曰稱謂名號也言天道無名/於如來受安樂者喻於常住大髙山者喻大湼盤也大智度/論曰亦以涅盤為彼岸也)¶
(故名號絶彼/岸謂覺悟也)彼岸者引之於有則髙謝四流推之¶
於無則俯𢎞六度(善曰彼岸絶乎稱謂者若引之而入/有則去四流而現無若推之而入無)¶
(則𢎞六度以明有僧釋肇維摩經注曰不可得而有不可得/而無者其唯大乗乎何則欲言其有無相無名欲言其無方)¶
<pb:KR4h0003_SBCK_059-3a>¶
(徳斯行故雖無而有無相無名故雖有而無然則言有不乖/無言無不乖有也魏都賦曰髙謝萬邦大智度論曰欲流有)¶
(流無明流有見流三國名臣頌曰俯𢎞時務瑞應經曰行六/度無極布施持戒忍辱精進一心智慧諸經以一心為禪也)¶
(向曰謝去也四流謂欲流有流無明流有見流六度者布施/以廣仁義也持戒以守信也忍辱以為謙也精進以思敬也)¶
(禪定以守静也智/慧以通其理也)名言不得其性相隨迎不見其¶
終始(善曰法離有無豈名言之所得法無形象豈随迎之/可見維摩經維摩詰曰法無名字言語斷故法無形)¶
(相如虚空故法同法性入諸法故法相如是豈可説乎竺道/生曰法性者法之本分也法相者事之貌也老子曰随之不)¶
(見其後迎之不見其首/良曰其道廣大名之言之亦不得/知其體性質相者也隨而求之迎而望之又不可見其終始)¶
(之所/由也)不可以學地(五臣本作/識智字)知不可以意生及其涅¶
槃之藴也(五臣本作乎字/善曰妙法蓮花經曰昔住學/地佛常教化言我法能離生老病死䆒竟𣵀盤)¶
(勝鬘經曰音生身無漏業生依無明住學地謂三果意生謂/菩薩言能變化生死随意往生法華經曰諸佛弟子衆皆如)¶
<pb:KR4h0003_SBCK_059-3b>¶
(濟/舍利弗盡思共度量不能測佛智不退諸菩薩亦復如是不/能知周易曰乾坤其易之藴邪韓康伯注曰藴淵奥也)¶
(曰言不可以識智廣博而逹其理不可以習意所生/以及其事者寂滅之道積之也𣵀槃寂滅也藴積也)夫幽¶
谷無私有至斯響洪鐘虚受無來不應(善曰周易/曰入于幽)¶
(谷幽不明也尚書大傳孔子曰夫山生材用而無私為焉四/方皆伐無私與焉論衡曰呼於坑谷之中響立應禮記曰善)¶
(待問者如撞鐘叩之以小者則小鳴叩之以大者則大鳴劉/熈釋名曰鐘空也内空受氣多故聲大也文子曰虚無不受)¶
(静無不持牽秀相風賦曰故無來而不應兮何適莫之足嬰/翰曰幽深之谷本無情有聲至則必荅之以響大鐘虚其體)¶
(以受扣扣來無不應之以聲/佛道於物亦如是無私也)況法身圓對規矩冥立¶
(善曰圎對謂有感斯對而無不周也勝鬘經曰涅槃界者即/是如來法身僧肇論曰法身無像應物以形千難殊對而不)¶
(銑曰阿毗逹摩二義一名無/干其慮禮記曰古之君子周旋中規折旋中矩僧肇維摩經/序曰冥權無謀而動與事㑹)¶
(比法一名對法也圓對蓋謂無滯閡/也冥立謂與㝠昧之道相㑹而立也)一音稱物宫商潛¶
<pb:KR4h0003_SBCK_059-4a>¶
運(良曰言道/善曰維摩經曰佛以一音演説法衆生隨類各得觧脱周/易曰稱物平施漢書曰聲者宫啇角徴羽也)¶
(合萬/物)是以如來利見迦維託生王室(善曰如來佛/號謝靈運金)¶
(剛般若經注曰諸法性空理無乖異謂之為如㑹如解故名/如來竺道生維摩經注曰如者謂如與如冥無復有如之理)¶
(從此中來故曰如來瑞應經曰菩薩下當世作佛託生天竺/迦維羅衛國父王名曰静夫人曰妙迦維羅衛者天地之中)¶
(央周易曰利見大人左氏傳曰㑹于洮謀王室也向/曰菩薩下當作佛託生天竺迦維羅衛國王為子也)慿五¶
&KR0283;之軾拯溺逝川(善曰僧肇論曰聘六通之神驥乗五/衍之安車五衍五乗天竺言衍此言)¶
(乗五乗一人二天三聲聞四辟支佛五菩薩今碑本以為憑/四衢之軾蓋梁代諱衍故改焉左氏傳曰楚子玉使鬭勃謂)¶
(銑曰如来乗五衍之安車五/晋侯曰請與君之士戯君憑軾而觀之説文曰岀溺為拯論/語曰子在川上曰逝者如斯)¶
(&KR0283;五乗也軾車上横木也拯救也言人爲不善有/如逝川之流日夜不止而如來化救之使齊矣)開八正¶
之門大庇交䘮(善曰維摩經曰雖行八正道而樂行無/量佛道是菩薩行僧肇論曰啓八正之)¶
<pb:KR4h0003_SBCK_059-4b>¶
(平路坦衆聖之夷塗大品經説八正曰正見正思惟正語正/業正命正精進正念正定也爾雅曰庇&KR0315;也莊子曰世䘮道)¶
(矣道䘮世矣世與道交相䘮也/翰曰一正見二思惟三正/語四正業五正命六精進七正念八正定言如來開此八者)¶
(大䕃其人交䘮/失於道者也)於是𤣥關幽鍵感而遂通遥源濬¶
(五臣本/作浚)波酌而不竭(善曰𤣥關幽鍵喻法藏也謝靈運金/剛般若經注曰𤣥關難啓善鍵易開)¶
(戴逵棲林賦曰幽關忽其離鍵𤣥風暖以雲頽字林曰鍵門/距周易曰寂然不動感而遂通天下之故非天下之至神孰)¶
(銑曰𤣥幽謂道之深䆳也關鍵皆所/能與於此遥源濬波喻法海也文子曰取焉而不損酌焉而/不竭莫知其所由也)¶
(以閉拒於門者言如來説喻㣲妙道門/遂通如長源深水酌取不竭也浚深也)行不捨之檀而¶
施(去/聲)洽羣有(善曰夫心愛衆生而行捨者捨則増愛非為/實捨故大士之捨見不施之捨者及於衆生)¶
(斯為不捨以兹而施故羣有俱洽大品經曰不施不慳是名/檀波羅蜜僧肇論曰賢劫稱無捨之檀成具美不為之為也)¶
(天竺言檀此言布施波羅蜜此言到彼岸也羣有謂有色無/色有想無想以其不一故曰羣有也僧肇維摩經注曰鏡羣)¶
<pb:KR4h0003_SBCK_059-5a>¶
(有以通𤣥而物我俱一/良曰捨/止也檀惠也洽徧也羣有謂萬物)唱無縁之慈而澤周¶
萬物(善曰夫行慈者以衆生為縁衆生為縁則慈無所寄/故大士之慈離於衆相離相行慈名為無縁無縁生)¶
(慈是為真實以斯而唱則物無不周涅槃經曰得諸菩薩無/縁之慈僧肇論曰禪典唱無縁之慈思益演不知之知泥洹)¶
(向曰大事之慈空中而行空中/經曰無縁者不住法相反衆生相釋道安曰解從縁散周易/曰智周萬物而道濟天下)¶
(行慈故為/無縁之慈)演勿照之明而鑒窮沙界(善曰天以明照/物明盡則照窮)¶
(而勿照之明猶無得之得無得而得斯為真得故勿照之明/斯為真明矣演真明而廣照何止鑒窮沙界乎僧肇論曰至)¶
(濟曰演廣勿無也大聖/人虚心寘照理無不統而靈鑒有餘金剛般若經曰諸恒河/所有沙數佛世界如是寧為多不)¶
(無私萬品無有不盡照者故以無/私照之明而鑒極於沙數之界)導亡機之權而功濟¶
塵劫(善曰機謂機心也權方便也夫以機心導物物斯以/機心應之物有機心則結累斯起故誘以無機之智)¶
(何止功濟塵劫乎僧肇論曰至人灰心滅智内無機照之勤/辯亡論曰魏氏功濟諸華法華經曰如人以力摩三千大千)¶
<pb:KR4h0003_SBCK_059-5b>¶
(土復盡末為塵一塵為一劫此於㣲塵數其劫復過是/翰/曰導引也亡無也若聖人以有機之權人人以機應則多惑)¶
(矣引以無機故不亂焉是功/濟於㣲塵數劫矣劫猶世也)時義逺矣能事畢矣(善/曰)¶
(周易曰天下隨時隨時之義九矣哉又曰四營/而成易十有八變而成卦天下之能事畢矣)然後拂衣¶
雙樹脱屣金沙(善曰左氏傳曰叔向拂衣從之涅槃經曰/佛在拘尸那國力士生地阿利羅㧞提河)¶
(銑曰/邉婆羅雙樹間爾時世尊臨涅盤史記武帝曰嗟乎吾誠得/如黄帝吾視去妻子如脱屣耳㧞河一名金沙河也)¶
(言如來演行聖化功濟微塵拂衣於娑羅樹間脱屐於金/沙池中將歸乎涅槃示有所終也樹謂娑羅樹也屐履也)惟¶
怳惟惚(五臣/作忽)不皦不昧莫繫於去來復歸於無物¶
(善曰老子曰道之為物惟怳惟惚王弼曰怳惚無形不繫之/貌也又曰一者其上不皦其下不昩繩繩不可名復歸於無)¶
(物鍾㑹曰光而不耀濁而不昧繩繩兮其無繫汜汜乎其無/薄也㣲妙難名終歸於無物維摩經曰法無去來常不住故)¶
(向曰怳惚不明貌言如來之道/僧肇曰法若住則從未到現在從現在未過去遥三世則有/去來也以法不常住故也)¶
<pb:KR4h0003_SBCK_059-6a>¶
(不明不昩無所從來亦無所去/身歸涅盤復無質也物質也)因斯而談則棲遑大千¶
無為之寂不撓焚燎堅林不盡之靈無歇大矣¶
哉(善曰荅賔戲曰聖哲治之棲遑大千者謂一三千界下至/阿毗地獄上非想天為一世界千三界為小千世界千小)¶
(世界為中千世界至千中千世界為大千世界維摩經曰夫/岀家者為無為法瑞應經曰吾虚心樂静無為無欲僧肇維)¶
(摩經注曰寂謂寂滅常静之道廣雅曰撓亂也乃飽切涅槃/經曰佛以千疊纒裹其身積衆香木以火焚之僧祗律曰如)¶
(大涅槃經説世尊向熈連禪河力士生地堅固林雙樹間般/涅槃於天冠荅邊闍維僧肇維摩經注曰無實相無法常住)¶
(故盡法華經曰方便見涅盤而實不滅度常住此説法也/良曰棲遑謂游處也撓亂也如來游處於三千大千世界雖)¶
(行其化而無為之心寂然不動終無亂也/濟曰焚燎火也/堅林謂衆木也佛以千張白疊纒身積衆香木以火焚之其)¶
(質雖盡其聖靈虚/空不可盡歇也)正法旣没象教陵夷(善曰曇無羅䜟/曰釋迦佛正法)¶
(翰曰正法既没/住世五百年像法一千年末法一萬年論語曰文王旣没漢/書張釋之曰秦陵夷至于二世天下土崩)¶
<pb:KR4h0003_SBCK_059-6b>¶
(謂如來已入涅盤也象教謂為/形象以教人也陵夷頽壊也)穿鑿異端者以違方¶
為得一(善曰孔安國論語注曰妄作穿鑿以成文章不知/所以裁製論語子曰攻乎異端斯害也已謝宣逺)¶
(向曰正法既没人多穿鑿異端競起/贈靈運詩曰違方往有𠫤杜預左氏傳注曰方法也云得一/者鍾㑹曰一亦道也)¶
(違於大法以色相執理以音聲求/真自以為得道矣方法也一道也)順非辯偽者比㣲言¶
於目論(善曰禮記曰言偽而辯順非而澤維摩經曰於衆/言中㣲妙第一僧肇論曰采㣲言於聴表史記曰)¶
(齊威王使説越王齊使曰幸也越之不亡也吾不貴其用知/之如目見毫毛而不自見其睫今知王晉之失計不自知越)¶
(之過是目論也/銑曰意順於非法以為是口辯其/偽理以為真者則比㣲妙之聖言於目前狹論也)於是¶
馬鳴幽讃龍樹虚求並振頽綱俱維絶紐(善曰/摩訶)¶
(摩耶經曰正法衰㣲六百嵗已九十六種諸外道等邪見競/興破滅佛法有一比丘名曰馬鳴善説法要降伏一切諸外)¶
(道軰七百嵗已有一比丘名曰龍樹善説法要滅邪見幢燃/正法炬周易曰幽賛於神明而生蓍王弼曰幽深賛明也陸)¶
<pb:KR4h0003_SBCK_059-7a>¶
(翰曰幽/機大將軍宴㑹詩曰頽網旣振謝荘爲沈慶之荅劉義宣書/曰皇綱絶而復紐區夏墜而更維說文曰紐系也)¶
(讃謂逺助佛化虚求謂虚心以求道言此二比丘能整頽壊/之綱紀繫絶毀之紐帶振整也言大法之要如人衣有紐帶)¶
(善曰華嚴經曰不/也)䕃法雲於真際則火宅晨涼(壊法雲徧覆一切)¶
(劉蚪法華經注曰雲譬應身則殊形並現順機不徧此則彌/布徧覆之義也維摩經曰同真際等法性不可量肇師曰真)¶
(向曰華嚴經云不壊法雲徧覆一切法華經云三界無/際實際法華經曰三界無安猶如火宅衆苦所燒我皆㧞濟/之)¶
(安猶如火宅衆苦所燒也言馬鳴龍樹二比丘能行正/法以濟衆物如雲䕃真境火宅之難乃涼也際境也)曜¶
慧日於康衢則重昬夜曉(善曰劉蚪曰菩薩貟浄照/均明兩故曰慧日又曰諸)¶
(子安稳得岀皆於四衢露坐爾雅曰四逹謂之衢五逹謂之/康頭陀經心王菩薩曰我見覆蔽飲雜毒酒重昬長寢云何)¶
(得悟慈心示語使得開解/翰曰法華經云慧日大聖尊乆/乃説是法康衢道也言二比丘演説佛化萬物見明如日照)¶
(於道重深昬暗/之處夜中亦曉)故能使三十七品有樽俎之師(善/曰)¶
<pb:KR4h0003_SBCK_059-7b>¶
(言義徒精鋭有樽爼之深謀維摩經曰於諸見不動而修行/三十七品是為宴坐僧肇曰諸見六十二諸見妄也竺道生)¶
(曰正觀則三十七品也羅什曰三十七品二乗通大品經説/三十七道品曰四念處四勤正四如意足五根五力七覺分)¶
(八正道分/銑曰大品經三十七品言此諸品為佛法之要/而二比丘興行此法以伏外道亦如晏子於樽爼之間而折)¶
(晉軍也晉欲伐齊使覘之齊饗使者使者將亂齊樂而晏子/太師知之使還報曰齊不可伐也孔子聞之曰不岀樽爼之)¶
(間折衡千里之外/者晏子之謂也)九十六種無藩籬之固(善曰邪黨/分崩無藩)¶
(良曰九十六/籬以自固羅什維摩經注曰摩訶秦言無大亦言勝大能勝/九十六種論議辯亡論曰城池無藩籬之固)¶
(種謂外道破滅佛法也一為説喻其心皆伏/悉無障閡若無草木藩籬之固豁然以通)既而方廣東¶
被教肄南移(善曰華嚴經題云大方廣佛華嚴經孔安/國尚書傳曰被及也周易曰君子以教思)¶
(無窮/濟曰方廣佛號也教/肄謂教人習法也肄習也)周魯二莊親昭夜景之¶
鑒漢晉兩明並勒丹青之飾(善曰顧㣲吳縣記曰佛/法詳其始而典籍亦無)¶
<pb:KR4h0003_SBCK_059-8a>¶
(聞焉魯莊七年夜明佛生之日也左氏傳曰莊公七年四月/辛卯夜&KR0106;星不見夜明也史記曰周&KR0074;王崩子莊王陀立十)¶
(五年莊王崩左氏傳莊公三年葬&KR0074;王然則周莊王魯莊公/為同時也瑞應經曰到四月八日夜明星岀時佛從右脅堕)¶
(地即行七步牟子曰漢明帝夢見神人身有日光飛在殿前/以問羣臣傅毅對曰天竺有佛將其神也後得其形像何法)¶
(盛晉書曰彭城王紘以肅祖明皇帝好佛手書形像經歴冦/難而此堂猶在宜成作頌蔡謨云今發王命稱先帝好佛於)¶
(銑曰漢明帝/義有疑張綱集曰盡功金石圗形丹青/向曰周莊王魯莊/公時夜&KR0106;星不見謂夜明也乃佛生之日也)¶
(𣈆明帝故稱兩明皆圗/書佛像以崇其法也)然後遺文間(去)岀列刹(察)相¶
望(善曰遺文謂經也史記曰天下遺文靡不畢集太史公曰/漢興詩書往往間岀孔安國尚書傳曰三山言相望也)¶
(翰曰列刹/佛塔也)澄什結轍於山西林逺肩隨乎江左矣¶
(善曰髙僧傳曰天竺佛圗澄西域人本姓帛少岀家西域咸/得道以晉懐帝永嘉四年來適洛陽以麻油雜茵支塗掌千)¶
(里外事皆澈見掌中如對靣焉後澄死之月人見在流沙又/曰鳩摩羅什天竺人七嵗岀家什旣道流西域名被東川苻)¶
<pb:KR4h0003_SBCK_059-8b>¶
(堅遣吕光西伐破龜兹乃將什至涼州姚萇已殺苻堅光遂/王彼至萇子興破涼州始將什至長安後卒長安漢書文帝)¶
(詔曰使者冠蓋相望結轍於道班固漢書賛曰秦漢以來山/東岀相山西岀將髙僧傳曰攴遯字道林本姓關陳留人初)¶
(至京師王濛甚重之年二十五岀家師釋道安符丕後還吳/入剡王羲之遂與披衿觧帶留連不能已又曰釋惠逺本姓)¶
(賈氏鴈門人遊許洛岀家師釋道安苻丕後還吳入襄陽南/逹荆州欲往羅浮届尋陽見廬峯遂居焉三十餘年影不岀)¶
(山迹不入俗晋義熈十二年終禮記曰十年以長則兄事之/五年以長則肩隨之晋中興書元帝詔曰朕應天符創基江)¶
(銑曰道林惠逺二/左春秋命歷序曰東方為左西方為右/向曰佛圗澄羅什/法師並髙道之僧也結轍謂教跡多也)¶
(僧名並有髙/道皆游於吳)頭陀寺者沙門釋慧宗之所立也南¶
則大川浩汗雲霞之所沃蕩(善曰瑞應經曰太子岀/北城門天帝復化作沙)¶
(門太子曰何謂沙門對曰沙門之為道舎妻子捐棄愛欲也/釋僧肇維摩經注曰沙門秦言義訓勤行趨涅盤也周易曰)¶
(良曰沃流也蕩動也/利渉大川海賦曰㶀䔽浩汗又曰瀖泋/濩渭蕩雲沃日)北則層峯削成¶
<pb:KR4h0003_SBCK_059-9a>¶
日月之所迴薄(善曰山海經曰泰華之山削成而四方/蜀都賦曰陽烏迴翼於髙標揚雄反騷)¶
(曰何恐日薄於西山/濟曰迴照也薄廹也)西眺城邑百雉紆餘(善曰左氏傳/祭仲曰都城)¶
(翰曰三版曰一雉紆餘曲直貌/過百雉國之害也鍾㑹懐土賦曰望東城/之紆餘)東望平臯千¶
里超忽(向曰超忽逺貌/善曰楚辭曰岀不入兮往不反平/原忽兮路超逺)信楚都之勝¶
地也宗法師行絜珪璧擁錫來游(善曰毛詩曰有/匪君子如珪如)¶
(璧東觀漢記馮衍説鮑永曰衍珪璧其行束脩其心錫錫杖/也大智論曰菩薩常用錫杖經傳佛像莊子曰神農擁杖而)¶
(起/銑曰珪璧比有徳/也擁執也錫錫杖也)以為宅生者縁業空則縁廢¶
(善曰言身從縁生縁空斯廢也維摩經曰如影從身業縁生/見僧肇曰身衆縁所成縁合則赴縁散則離金光明經曰所)¶
(謂無明縁行行縁識識縁名名縁色色縁六入六入縁觸觸/縁受受縁愛愛縁取取縁有有縁生生縁老死憂悲苦惱滅)¶
(良曰宅居也言如縁業皆空虚則存縁之心廢也/聚釋僧肇維摩經注曰諸法之生本乎三業既無三業誰作/諸法)¶
<pb:KR4h0003_SBCK_059-9b>¶
存軀者惑理勝則惑亡(善曰惑煩惚也言萬法雖廣/解惑則起相受生解者身心)¶
(寂滅涅盤經曰要因煩惱而得有身竺道生維摩經注曰戀/生者愛身情也苟曰無常豈可愛戀若能悟不惑而惑自亡)¶
(矣惑者無復存身也/濟曰軀身也言人志欲存其身者/皆為迷惑至道若知理存道道勝則迷惑無也亡無也)遂¶
欲捨百齡於中身徇&KR2124;膚於猛鷙(善曰禮記曰古/者謂年為齡齒)¶
(亦齡也田巴報馮衍書曰百齡之期未有能至尚書曰文王/受命唯中身列子曰藐姑射之山有神人居焉肌膚若冰雪)¶
(翰曰言欲中捨百年之身志救萬物也徇猶施也&KR2124;/漢書臣瓉注曰亡身從物曰殉李尤七難曰猛鷙陸嬉龍鼉/水處)¶
(膚肉也猛鷙鷹也稜伽經云自在天王化身為鴿釋提&KR0074;因/是諸天王化身作鷹逐此鴿鴿來投我稱已身肉與鷹代鴿)¶
(善曰左氏傳曰伍舉奔晋聲子將/也)班荆䕃松者乆之(如晋遇之於鄭郊班荆相與食楚)¶
(辭曰山中人兮芳杜若飲石泉兮䕃松栢/向曰班荆䕃松謂山野之居班布也)宋大明五年始¶
立方丈茅茨以庇經象(善曰沈約宋書孝武皇帝即/位改元曰大明淮南子曰聖)¶
<pb:KR4h0003_SBCK_059-10a>¶
(人處環堵之室茨之以生茅髙誘曰堵長一丈髙一丈靣環/一堵為方丈故曰環堵言其小也説文曰茨蓋也爾雅曰庇)¶
(&KR0315;也/銑曰宋孝武皇帝時也言立方/丈之室覆以茅茨之草以置經象也)後軍長史江夏¶
内史㑹稽孔府君諱覬(善曰沈約宋書曰孔覬字思/逺㑹稽人也初舉揚州秀才)¶
(補主簿後除冠軍長史江夏内史隨府轉後軍長史覬音冀/濟曰江夏郡名守職處也㑹稽郡孔君本屬也諱名也)¶
為之薙草開林置經行之室(善曰周禮曰薙草下士/二人鄭𤣥曰薙剪草也)¶
(法華經曰經行林中勤求佛道/翰/曰薙芟也經行謂經歷行息之處)安西將軍郢州刺¶
史江安伯濟陽蔡使君諱興(五臣本/無興字)宗(善曰沈約宋/書曰蔡興宗)¶
(濟陽人也為使持節都督郢州/諸軍事安西將軍郢州刺史)復為崇基表刹立禪誦¶
之堂焉(良曰刹塔也/善曰維摩經曰佛言諸佛滅後以全身舎利起/七寳塔表刹莊嚴而供養也)以¶
法師景行大迦葉故以頭陀為稱首(善曰詩曰髙/山仰止景行)¶
<pb:KR4h0003_SBCK_059-10b>¶
(行止彌勒成佛經曰彌勒佛讃言大迦葉比丘是釋迦牟尼/佛大弟子釋迦牟尼佛於大衆中常所讃歎頭陀第一通逹)¶
(向曰大迦葉佛大弟子也言法師景行如大/禪定解脱三昩封禪書曰前聖所以永保鴻名而常為稱首/者用此者也)¶
(迦葉故以頭陀為寺之稱首頭陀/斗藪也言斗藪煩惱以歸正真)後有僧勤法師貞節¶
苦心求仁養志(善曰楚辭曰原生受命于貞節曹植擬/九詠曰徒勤躬兮苦心論語子曰求仁)¶
(而得仁莊子曰/養志者忘形也)纂修堂宇未就而没(善曰國語祭公/謀父曰時序其)¶
(徳纂修其緒/銑/曰纂繼没死也)髙軌難追藏舟易逺(善曰魏太祖/祭橋𤣥文曰)¶
(懿徳髙軌汎愛博容莊子曰夫藏舟於壑藏山於澤謂之固/矣然而夜半有力者負之而趨昧者不知郭象曰方言死生)¶
(變化之不可逃/翰曰軌跡也莊子曰藏舟於壑人以為固/不知有力者負之而趨喻人性命為造化所運忽焉而終言)¶
(嵗月/速也)僧徒閴其無人榱(衰)椽毀而莫構可為長¶
太息矣(銑/善曰周易曰闚其戸閴其無人髙誘淮南子注曰/椽橑也榱棟也漢書賈誼曰可太息者此也)¶
<pb:KR4h0003_SBCK_059-11a>¶
(曰榱棟也/構起也)惟齊繼五帝洪名紐三王絶業(善曰蕭子/顯齊書曰)¶
(髙帝太祖諱道成字紹伯蕭何二十四世孫受宋禪史記曰/惟漢繼五帝末流接三代絶業封禪書曰前聖所以永保鴻)¶
(名/濟曰洪大/也紐猶綴也)祖武宗文之徳昭升嚴配(善曰禮記/曰周人祖)¶
(良曰言祖襲武王尊嚴其父文王以之配天而/文王而宗武王尚書曰丕顯文武昭升于上孝經曰嚴父莫/大於配天)¶
(昭明升舉此/道而復行之)格天光表之功𢎞啓興復(善曰尚書曰/成湯時則有)¶
(若伊尹格于皇天又曰光被四表格于上下毛詩曰建爾元/子俾侯于魯大啓爾宇為周室輔東觀漢記博士議曰除殘)¶
(去賊興復祖宗/向曰格至光充表外𢎞大啓開也言宋/聖徳上至于天傍開四外又大開惠澤興復穨壊之理也)是¶
以維新舊物康濟多難(善曰毛詩曰周雖舊邦其命/惟新左氏傳伍員曰不失舊)¶
(翰曰帝命惟新而萬物不改故云舊物也/物尚書曰康濟小民禮記晋太子申生使人辭於狐突曰君/老矣國家多難)¶
(安其下人濟其多難/為君之道也康安也)步中雅頌驟合韶護(善曰禮記曰/步中武象驟)¶
<pb:KR4h0003_SBCK_059-11b>¶
(中韶護所以養耳鄭𤣥曰韶舜樂護湯樂也/向曰韶/舜樂護湯樂言國家作規矩中於雅頌而合其正樂也)炎¶
區九譯沙場一&KR0049;(善曰十洲記曰炎州南海中萬二千/里韓詩外傳曰成王之時越常氏重)¶
(銑曰炎區南方之蠻夷重譯語而來朝天子/九譯而獻白雉於周公尚書曰西彼于流沙解嘲曰東南一/尉西北一&KR0049;)¶
(也沙場亦邊方也一&KR0049;者以伺&KR0049;/非常之事也一&KR0049;者言少邊患也)粤在於建武焉(善曰/蕭子)¶
(顯齊書曰明帝即位改爲建武/良曰粤辭也建武齊帝年號也)乃詔西中郎將郢州刺¶
史江夏王觀政藩維樹風江漢(善曰蕭子顯齊書曰/江夏王寳玄字智深)¶
(明帝第三子也封江夏郡王仍為持節都督郢司二州諸軍/事西中郎將郢州刺史尚書曰以爾友邦冢君觀政于商又)¶
(曰彰善癉惡樹之風聲/濟曰江夏王蕭寳𤣥明帝子也藩/謂諸侯也維隅也言使觀政作藩衛彼一隅也江漢即郢州)¶
(善曰方城謂楚龜/也)擇方城之令典酌龜蒙之故實(蒙謂魯左氏傳屈)¶
(完曰楚國方城以為城又隨武子曰蔿敖爲宰擇楚國之令/典毛詩曰奄有龜䝉遂荒大東國語樊穆仲曰魯侯孝王曰)¶
<pb:KR4h0003_SBCK_059-12a>¶
(何以知之對曰賦事行刑而咨於故實也/銑曰方城楚也/龜䝉魯也蒍敖為宰擇楚國之令典魯侯賦事行刑必問遺)¶
(訓而咨於故實言江夏/王為郢州亦有此事也)政肅刑清於是乎在寧逺將¶
軍長史江夏内史行事彭城劉府君諱諠(善曰/孝經)¶
(曰其教不肅而成周易曰聖人以順動則刑罰清左氏傳先/軫曰取威定霸於是乎在蕭子顯齊書曰劉諠字士穆為江)¶
(翰曰諠為江夏内史為王幼内史代行刑事故曰行/夏王郢州行事者謂王年幼内史代之以行州府事故稱行/事也)¶
(五臣本/事)智刃所逰(作由字)日新月故(善曰莊子曰庖丁為文/惠君解牛曰今臣之刀)¶
(十九年矣所解千牛而刀刃若新發於硎彼節者有間而刀/刃者無厚以無厚入有間恢恢乎其於遊刃必有餘地矣論)¶
(語子夏曰日知其所亡月無忘其所能也/向曰明智之理/斷割之道如刀刃之利善政來者為日新去而過者為月故)¶
道勝之韻虚往實歸(善曰瑞應經曰迦葉二弟問迦/葉曰今乃捨梵志道學沙門法)¶
(豈獨大其道勝乎迦葉荅曰言佛道最勝莊子曰常季問於/仲尼曰王駘兀者也與夫子中分魯立不教坐不議虚而往)¶
<pb:KR4h0003_SBCK_059-12b>¶
(實而歸/銑曰虚心求/物得道既勝實自歸之)以此寺業廢於已安功墜於¶
幾(巨/衣)立慨深覆簣悲同棄井(善曰論語曰譬如為山/雖覆一簣進吾往也孟)¶
(子曰有為者譬若掘井掘井九仞而不及泉猶棄井也/翰/曰慨恨也簣土籠也有以籠盛土覆而為山少一簣之土而)¶
(不成山者有掘井雖深將及泉而棄/者皆喻此寺廢於已安墜於幾立也)因百姓之有餘間¶
天下之無事(善曰孫卿子曰春耕夏耘秋收冬蔵四者不/失時故五穀不絶而百姓有餘食斬伐養長)¶
(向曰間伺也/不失時故山林不童而百姓有餘材西都賦/序曰海内清平朝廷無事)庀(匹/耳)徒揆日¶
各有司存(善曰左氏傳宋災使華閲討右官官庀其司杜/預注曰庀具也匹婢切毛詩曰揆之以日作爲)¶
(銑曰庀具徒衆揆度也/楚室論語曽子曰籩豆之事則有/司存)於是民以悦來工以¶
心競(善曰周易曰悦以使民民忘其勞莊子曰舜之治天下/使民心競王隠晉書荀朂議曰君子心競而不力爭)¶
亘丘被陵因髙就逺(翰曰亘徧也因髙丘/起髙樓故曰就逺也)層軒延袤¶
<pb:KR4h0003_SBCK_059-13a>¶
(善曰楚辭曰髙堂䆳宇檻層軒王逸曰軒摟/茂)上岀雲霓(板也聖主得賢臣頌曰雖崇臺五層延袤百)¶
(向曰層軒廊也延長也南北曰袤也/丈説文曰南北曰袤東西曰廣司馬紹贈山濤詩曰/上陵青雲霓)飛閣¶
逶迆下臨無地(善曰西都賦曰脩除飛閣楚辭曰載雲/旗兮逶移王逸曰逶移而長移與迤音)¶
(義同楚辭曰下峥嶸而無地上寥廓而無天/銑曰逶迤相連貌言閣髙下臨見地若無也)夕露為珠¶
網朝霞為丹雘(濟曰夕露朝霞不假於物任自然也珠/網以珠為網施於殿屋者丹雘以赤飾)¶
(殿/也)九衢之草千計四照之花萬品(善曰山海經曰/少室之山其上)¶
(有木焉名曰帝休葉茂狀如楊其枝五衢黄花黒實服者不/怒郭璞曰言樹枝交錯相重五岀有象衢路也故離騷云靡)¶
(華九衢仲長子昌言曰百夫之豪州以千計山海經曰南山/之首山曰鵲山有木焉其狀如榖而黒其華四照其名曰迷)¶
(良曰/榖佩之不迷郭璞曰言有光炎若木華赤其光照下地亦此/類也仲長子昌言曰以一人之好惡裁萬品之不同)¶
(九衢草其枝交錯相重九岀也四照即/若木花其光四照也千計萬品言多也)崖谷共清風泉¶
<pb:KR4h0003_SBCK_059-13b>¶
相渙金姿寳相永籍閑安(善曰周易曰風行水上渙/金光明經曰如來之身金)¶
(濟曰渙亦清也/色㣲妙其明照曜如金山王又曰光明熾盛無量無邉猶如/無數珠寳大聚楚辭曰像設居室静閑安)¶
(金姿寳相言佛之靈象也此/處可以長籍幽閑安樂之事)息心了義終焉游集(善/曰)¶
(大灌頂經曰息心逹本源是故名沙門勝鬘經曰是故世尊/依於了義一向記説班固終南山賦曰固仙靈之所逰集)¶
(向曰了/覺也)法師釋曇珍業行淳脩理懐淵逺今屈知¶
寺任永奉神居夫民勞事功既鏤文於鐘鼎(善/曰)¶
(周禮曰民功曰庸事功曰勞凡有功者銘書於王之太常國/語曰昔克路之役秦來圖敗晉功魏顆以其身却退秦師于)¶
(輔氏親止杜回其勲銘于景鐘韋昭曰景公鐘禮記曰夫鼎/有銘銘者論譔其先祖之徳美功烈勲勞而酌之祭器自成)¶
(其名焉/向曰事功謂成也言有成功/者必鏤功於鐘鼎之上以示後世也)言時稱伐(五臣本/作代字)¶
亦樹碑於宗廟世彌積而功宣身逾逺而名紹¶
<pb:KR4h0003_SBCK_059-14a>¶
(善曰左氏傳曰季武子以所得齊之兵作林鍾而銘魯功焉/臧武仲謂季孫曰非禮也夫銘天子令徳諸侯言時計功大)¶
(夫稱伐蔡邕銘論曰碑在宗廟兩階之間近代以來咸銘于/碑也法言曰年彌髙而徳彌邵者孔子之徒與小雅曰邵美)¶
(也/銑曰言鏤文樹碑則年代彌多而功名宣/布身大逾逺而其聲相紹繼而不絶積多也)敢寓言於¶
彫篆庶髣髴乎衆妙(善曰法言曰吾子少好賦曰然/童子雕蟲篆刻老子曰𤣥之又)¶
(𤣥衆妙之門/翰曰寓寄也雕篆謂文字也庶近也髣髴/不分明貌言我敢寄言於文字者近亦不明乎衆妙之門)其¶
辭曰¶
質判𤣥黄氣分清濁(善曰周易曰𤣥黄天地之雜也天/𤣥而地黄列子曰清輕者上為天)¶
(濁重者下為地/向/曰天地初分之時也)涉器千名含靈萬族(善曰周易曰/形而下者謂)¶
(之器器謂品物也南都賦曰百品千名春秋元命苞曰蚑行/喙息蠕動蜎蜚根生浮著含靈盛壯陸機鼈賦曰揔美惡而)¶
(銑曰器物也/融融播萬族乎一/區)淳源上𣲖澆風下黷(善曰莊子曰徳/又下衰及唐虞)¶
<pb:KR4h0003_SBCK_059-14b>¶
(濟曰淳和之源自上流𣲖而澆薄/&KR1935;淳散朴淮南子以&KR1935;為澆音義同説文曰𣲖水别流也字/林曰黷特垢也杜木切)¶
(之風垢濁於/下黷垢濁也)愛流為海情塵為岳(善曰瑞應經曰感傷/世間沒於愛欲之海)¶
(百法論曰情塵之意合故知生也言人皆沉於愛河則妻子/財帛也言積之多如海情塵之積為岳為善日積亦見多為)¶
(惡日積亦多也/向曰愛欲至多若/流水成海情想漸積若塵飛為岳)皇矣能仁撫期命¶
世(善曰毛詩曰皇矣上帝臨下有赫天竺言釋迦牟尼此言/能仁不退轉法經佗方菩薩曰能仁如來興此三道之教)¶
(法華經曰我釋迦牟尼劉虯曰能仁哀此忍立俯來拯㧞故/曰能仁瑞應經曰期運之至當下作佛孟子曰五百年必有)¶
(王者興其間必有名世者廣雅曰命名也/翰曰皇大也撫/期謂千年期也言佛之大道能為仁聖撫應千年之期而命)¶
(跡於/世也)乃睠中土聿來迦衛(善曰毛詩曰乃睠西顧又曰/聿來胥宇瑞應經曰菩薩下)¶
(良曰言佛之將見於世乃睠顧中/當世作佛託生天竺迦維羅衛國父王名曰静夫人曰妙迦/維羅衛者天地之中央)¶
(土聿來生迦衛之國也迦衛之國/在天地之中故言中土聿疾也)奄有大千遂荒三界¶
<pb:KR4h0003_SBCK_059-15a>¶
(善曰毛詩曰奄有龜䝉遂荒大東法華經曰其佛以&KR0106;河沙/等三千大千世界為一佛土又曰如來以智慧方便於三界)¶
(火宅㧞濟衆生/良曰奄同荒理也)殷鑒四門幽求六嵗(善曰毛詩曰殷/鑒不逺瑞應經)¶
(曰太子至十四啓王岀遊始岀城東門天帝化作病人即迴/車悲念人生俱有此患太子岀城南門天帝化作老人迴車)¶
(而還愍念人生丁壯不乆太子岀城西門天帝化作死人迴/車而還愍念天下有此三苦太子岀城北門天帝化作沙門)¶
(太子曰善哉唯是為快即迴車還念道清浄不宜在家又曰/佛既歴深山到幽閑處菩薩即拾藁草以布地正箕坐月食)¶
(一麻一麥端坐六年/向曰四門同善注後太子居於深山/不飲不食箕坐义手閉目一心不成道終不起端坐六年故)¶
(云幽求/六嵗)亦既成徳妙盡無為(善曰勝鬘經曰唯有如來/化就一切功徳維摩經曰)¶
(濟曰既已也/夫岀家者為無為法瑞應經曰吾虚/心樂静無為無欲)帝獻方石天開渌¶
池(善曰瑞應經曰佛還樹下道見棄衣取欲浣之天帝知佛/意即頗那山上取四方成理澤好石來置池邊白佛言可)¶
(用浣衣又曰明日食時佛持鉢到迦葉家受飯而還於屏處/食已欲澡漱天帝知佛意即下以手指地水出成池令佛得)¶
<pb:KR4h0003_SBCK_059-15b>¶
(用名為指地池/翰同善作)祥河輟水寳樹低枝(善曰瑞應經曰時/尼連河水流甚疾)¶
(佛以自然神通斷水涌起髙岀人頭令底揚塵佛在其中法/華經曰諸雜寳樹華葉光茂瑞應經曰佛後日入指地池澡)¶
(銑同善注/浴畢欲出無所攀池上素有樹名迦和絶大脩好/其樹自然曲枝下就佛佛牽而出)通莊九¶
折安步三危(善曰爾雅曰六逹謂之莊漢書曰王陽為益/州刺史行部至邛僰九折阪歎曰奉先人遺)¶
(良曰九折三危並山名言佛之神/體奈何數乗此險漢書東方朔誡子曰飽食安步以士易農/尚書曰竄三苗于三危)¶
(通不以山為阻險皆通/安步而行也莊道也)川静波澄龍翔雲起(善曰頭陀/經曰令身)¶
(翰曰波/調善震大法皷摧伏異學外道邪師入佛性海煩惱風息波/浪不生周易曰雲從龍風從虎聖人作而萬物覩)¶
(澄謂心静雲起/謂其應感也)耆山廣運給園多士(善曰法華經曰佛/住王舎城耆闍崛)¶
(山中與大比丘衆萬二千人俱尚書曰帝徳廣運金剛般若/經曰佛在舎衛國祗樹給孤獨園與大比丘衆千二百五十)¶
(人俱毛詩曰濟濟多士/向曰耆山謂耆闍/崛山給園謂給孤獨園多士謂衆比丘也)金粟來儀文¶
<pb:KR4h0003_SBCK_059-16a>¶
殊戾止(善曰發迹經曰浄名大士是往古金粟如來尚書/曰鳳皇來儀維摩經曰佛在毗邪離菴羅樹園内)¶
(告文殊師利汝行詣維摩詰問疾毛詩曰魯侯戾止/銑曰/金粟佛名也來儀謂見於世文殊師利佛弟子也戾至也)¶
應乾動寂順民終始(善曰春秋元命苞曰乾動川静周/易曰湯武革命應乎天順乎人孫)¶
(卿子曰生人之始也死人之終也/良曰乾天/也天動而地安而佛應之以順人性終始不已)法本不然¶
今則無滅(善曰維摩經曰法本不然今則無是寂滅之義/僧肇曰小乗以三界熾然故滅之以求無為大)¶
(乗觀法本自不然今何以滅乃真寂滅/濟曰不然猶無形也無滅謂不生不滅也)象正雖闌希¶
夷未缺(善曰曇無羅䜟曰釋迦佛正法住世百年像法一/千年末法一萬年史記曰酒闌漢書音義文穎曰)¶
(翰曰象正謂/闌言希也老子曰視之不見名之曰夷聴之不聞名之曰希/王弼曰無象無聲無響無所不通無所不往)¶
(正法也闌微也希夷謂無聲色也言如/來正法雖微然其無爲之道未缺廢也)於昭有齊戒(五/臣)¶
(本作/式字)揚洪烈釋網更維𤣥津重枻(翊洩反協韻/善/曰毛詩曰文王在)¶
<pb:KR4h0003_SBCK_059-16b>¶
(上於昭于天班固漢書述曰爰著目錄略序洪烈揚雄解嘲/曰不足以揚洪烈僧叡師十二法門序曰奏希聲於宇宙濟)¶
(溺䘮於𤣥津漢書音義韋昭曰枻檝也音裔翊泄切叶韻/向曰於歎美之辭也昭明揚舉洪大烈業也言齊有美明之)¶
(徳用舉大業脩其壊法/銑曰釋網𤣥津並佛法也枻棹也/言佛法將壊而齊乃能維持使之復存又如舟之濟川而得)¶
(其棹/也)惟此名區禪慧攸託(良曰名區謂/善曰禪慧禪定智慧也即六/度之二行也)¶
(置寺之所也禪静慧智攸所也/言此處静智之人所託居也)倚(五臣本/作傍字)據崇巖臨睨¶
通壑(濟曰睨視壑川也/善曰楚辭曰忽臨睨夫舊鄉説文/曰睨邪視也)溝池湘漢堆阜¶
衡霍(善曰言崇巖之髙通壑之大故以湘漢爲溝池衡霍/為堆阜也史記曰屈完曰方城以為城江漢以爲池)¶
(翰曰言此通川崇巖自得竒趣則以湘漢如溝/池之小衡霍如堆阜之小湘漢江也衡霍山名)膴膴(武)亭¶
臯幽幽林薄(善曰毛詩曰周原膴膴堇荼如飴上林賦曰/亭臯千里靡不被築毛詩曰秩秩斯干幽幽)¶
(向曰膴膴草貌亭臯平澤也草木叢生曰薄也/南山鄭𤣥周禮注曰竹木曰林髙誘淮南子注曰深草曰/薄也)媚¶
<pb:KR4h0003_SBCK_059-17a>¶
兹邦后法流是挹(善曰毛詩曰媚兹一人/銑曰媚愛/也邦后謂江夏王也法流言江夏王)¶
(本此佛法/而挹酌也)氣茂三明情超六入(善曰維摩經曰佛身即/法身也從六通生從三)¶
(翰曰茂盛也三明謂天眼明宿命明漏/明生僧肇曰天眼宿命漏盡為三明維摩經曰六入無積眼/耳鼻舌身心已過)¶
(盡明言江夏王感此真氣盛也六入謂眼入色耳入聲鼻/入香舌入味身入觸意入法也言其情超越於此六者)眷¶
言靈宇載懐興葺(良曰/善曰毛詩曰眷言顧之楚辭曰葺之/兮荷蓋王逸注曰葺蓋屋也)¶
(靈宇寺也/葺脩也)丹刻翬飛輪奐(善曰左氏傳曰丹&KR0074;/煥)離立(宫楹又曰刻&KR0074;宫桶)¶
(杜預曰刻鏤也毛詩曰如翬斯飛君子攸躋鄭𤣥曰翬者鳥/之竒異者也禮記曰晋獻文子成室晋大夫發焉張老曰美)¶
(濟曰丹/哉輪焉美哉奐焉潘岳關中記曰未央殿東有鳯皇殿春秋/元命苞曰火離為鳯劉邵魏文帝誄曰鳯皇立翥)¶
(刻謂殿宇丹色而刻鏤之輪輪囷髙大也奐/文章貌翬雉也離鳯也言丹青文彩似之)象設旣闢睟¶
容已安(善曰楚辭曰象設居室静閑安孟子曰君子仁義/禮智信根於心色睟然見於靣趙歧曰睟潤澤之)¶
<pb:KR4h0003_SBCK_059-17b>¶
(貌/向曰象謂佛之形象也闢開也睟容潤澤之/貌言佛象既已開設而有潤澤之容常安於此也)桂林冬¶
燠(於/六)松踈夏寒(銑曰深謂葉宻也燠暖也桂氣/善曰楚辭曰何所冬燠何所夏寒爾雅曰/燠暖也)¶
(辛而冬/暖也)神足游息靈心往還(善曰瑞應經曰佛已/神足適鬱單日界)勝¶
幡西振貞石南刋(善曰維摩經曰降服四種魔勝幡建/道場禰衡顔子碑曰乃刋𤣥石而旌)¶
(之/良曰勝幡幡名西謂佛教來自西也/振舉也貞堅也南謂在國南也刋刻也)¶
　　　齊故安陸昭王碑文一首¶
　　　　沈休文(向曰安陸郡/名昭謚也)¶
公諱&KR0225;字景業南陵(五臣本/有郡字)人也(善曰蕭子顯齊書/曰安陸昭王&KR0225;字)¶
(景業又曰蕭氏之先蕭何居沛至孫侍中彪居東海蘭陵縣/東都鄉中都里晋分東海為東蘭陵郡中朝亂淮隂令憖過)¶
(翰曰晋分東海郡為東蘭陵蘭陵為南也/江居晋陵武進縣僑置本土加以南名於是為南蘭/陵人)稷契¶
<pb:KR4h0003_SBCK_059-18a>¶
身佐唐虞有大功於天地商武姬文所以膺圖¶
受籙(善曰王命論曰暨于稷契咸佐唐虞光濟四海奕世/載徳至于湯武而有天下國語史伯曰夫成天地之)¶
(大功者其子孫未甞不章毛詩商頌曰武王載斾毛萇曰武/王湯也春秋命歷序曰五徳之運同徴符合膺録次相代尚)¶
(書璇機鈐孔子曰五帝出受籙圖/向曰稷后稷也周之始/祖有至徳佐堯故周文王為天子也契殷之始祖有至徳佐)¶
(舜故成湯起為天子商武湯/也圖籙並天子將興之符應)蕭曹扶翼漢祖滅秦項¶
以寧亂魏氏時乗(五臣本/作乗時)於前皇齊握符於後¶
(善曰國語太子晋曰自后稷以來寧亂及文武康僅克安民/周易曰時乗六龍以御天孝經鉤命决曰帝受命握符出也)¶
(銑曰蕭何曹參有大功於漢垂仁徳於下故魏主乗天時而/為天子齊帝又握天符而為人主魏曹參後也齊蕭何後也)¶
靈源與積石争流神基與極天比峻(善曰尚書曰/導河積石至)¶
(于龍門毛詩曰崧髙惟岳峻極于天/良曰靈源神基謂蕭/何之祚也言其祚長如河之流髙如山岳極至于天以比其)¶
<pb:KR4h0003_SBCK_059-18b>¶
(峻也積石山也言河水流於/積石山下因言積石流也)祖宣皇帝雄材盛烈名¶
蓋當時(善曰蕭子顯齊書曰太祖皇考諱承之字嗣伯少/有大志才力過人為冠軍將軍太祖即位追尊曰)¶
(翰曰宣皇帝安陸王之祖/宣皇帝班固漢書贊曰武帝雄材大略晋中興書曰諸葛誕/名蓋海内又曰鄧遐氣蓋當時)¶
(也髙帝即/位追尊也)考景皇帝含道居貞巻懐前代(善曰蕭子/顯齊書曰)¶
(髙帝即位追封兄道生為始安貞王明帝即位追尊始安貞/王為景皇帝周易曰居貞之吉順以從上也論語䜟曰仲尼)¶
(居鄉黨巻懐道美宋均曰懐藏也/濟曰考/父貞正也言含道居正可巻懐前代帝王也)公含辰象之¶
秀徳體河岳之上靈(善曰周易曰在天成象王弼曰象/况日月星辰孝經援神契曰五嶽)¶
(之精雄聖四瀆之精仁明/向曰謂&KR0225;也辰象日/月星也河岳之精靈雄聖而仁明故體此而生也)氣藴(約/粉)¶
風雲身負日月(善曰論衡曰谷子雲唐子髙章奏百上/筆有餘力然則賢者有風雲之智故吐)¶
(翰/文萬牒莊子曰孔子圍於陳蔡之間太公往弔之曰子其意/者脩身以明汙昭昭若掲日月而行司馬彪曰掲擔也)¶
<pb:KR4h0003_SBCK_059-19a>¶
(曰藴積也身負/日月言其明也)立行(五臣本/作身字)可模(五臣本/作從才)置言成範¶
英華外發清明内昭(五臣本作照/善曰仲長子昌言/曰規矩可模者師傅之徳也曹植)¶
(向曰範法也/銑曰外謂貌/學官頌曰言為世範行為時矩礼記曰和順積中而英華外/發又曰清明在躬氣志如神)¶
(也内謂/心也)天經地義之徳因心必盡(善曰孝經曰夫者/天之經地之義民)¶
(之行也毛詩曰因心則友/翰曰/此言行孝道也孝者因於心也)簡乆逺大之方率由¶
斯至(善曰周易曰乾以易知坤以簡能易則易知簡則易/從易知則有親易從則有功有親則可乆有功則可)¶
(大可乆則賢人之徳可大則賢人之業毛詩曰率由舊章/良曰言有可大之道自用於此而能盡至其理也方道率自)¶
(由用/也)挹其源者游泳而莫測懐其道者日用而¶
不知(善曰毛詩曰泳之游之周易曰百姓日用而不知/濟曰言挹酌其道徳之源者游泳其淺深不可測也)¶
(潜行於水曰泳也/向曰懐歸也日用而不知者/言歸其道者其人遷善由日用其道而不知之)昭昭若¶
<pb:KR4h0003_SBCK_059-19b>¶
三辰之麗于天滔滔猶四瀆之紀于地(善曰傅子/曰二漢之)¶
(臣爛如三辰之附長天又曰道教者昭昭然猶日月麗乎天/春秋漢含孶子曰九卿法河海毛詩曰滔滔江漢南國之紀)¶
(銑曰三辰日月星也/四瀆江河淮濟也)六幽允洽一徳無爽(善曰典引曰/神靈日照光)¶
(被六幽尚書曰徳惟一動㒺不吉/翰曰六幽天地/四方也允信治合也一徳謂法令畫一也爽差也)萬物¶
仰之而彌髙千里不言而斯應(善曰論語顔回曰仰/之彌髙周易黙而成)¶
(向曰言歸其徳而自來此應蓋/之不言而信存乎徳行又子曰君子居其室出其言善則千/里之外應之況其迩者乎)¶
(不言/而治)若夫彈冠岀仕之日登庸涖事之年(善曰漢/書曰王)¶
(銑曰庸用也涖臨/陽與貢禹為友世稱王陽在位貢公彈冠言其取舎同也尚/書帝曰疇咨若時登庸又曰莅事惟能)¶
(也)軍麾命服之序監督方部之數斯固國史之¶
所詳今可得(五臣本/有而字)略也(善曰周禮曰建大麾以田然/麾旌旗之名州將之所執也)¶
<pb:KR4h0003_SBCK_059-20a>¶
(命服爵命之服也方部四方州部也漢書武帝南置交趾北/置朔方之州凡十三部置刺史數謂等差也賈逵國語注曰)¶
(略簡也/良曰軍麾以毛為之以指麾也命謂天子之命也/言天子命之以受其戎旅之服序次序也監督謂監督軍事)¶
(也方部謂官方部統也數術也/濟曰/言國史具述其事此文可略而不言也)水徳方衰天命¶
未改(翰曰未改謂宋祚未終/善曰水徳謂宋也左傳王孫滿曰今周徳/雖衰天命未改)太祖龍¶
躍俟時作鎮淮泗(善曰蕭子顯齊書曰宋明帝以淮南/孤弱以太祖假冠軍將軍鎮淮隂周)¶
(易曰見龍在田時舎也或躍在淵自試也孫卿子曰君子博/學深謀脩身端行以俟其時潘岳金谷㑹詩曰遂擁朱旄作)¶
(鎮淮泗/向曰太祖髙皇帝龍躍喻升為天子也俟待也/宋明帝以太祖為冠軍將軍鎮淮隂也淮泗二水名也)如¶
仁夕惕之志中夜九迴(善曰論語子曰&KR0074;公九合諸/侯不以兵車管仲之力也如)¶
(銑曰如仁謂有仁和之心思濟世亂夕驚不安之志/其仁如其仁周易曰君子夕惕若厲司馬遷書曰腸一日而/九迴)¶
(至於中夜九迴/思慮也惕驚也)龕(善曰/堪)世拯亂之情獨用懐抱(廣雅)¶
<pb:KR4h0003_SBCK_059-20b>¶
(曰龕取也枯耽切/向曰龕勝也)深圖密慮衆莫能窺公陪奉朝¶
夕從容左右(濟曰言&KR0225;陪奉太祖左右/善曰漢書劉向上䟽曰知不可不深/圖也)蓋同¶
王子洛濵之嵗實惟辟彊内侍之年(善曰周書晋/平公使叔譽)¶
(於周見太子與之言五稱而三窮歸告公曰太子晋行年十/五而臣不能與言列仙傳曰王子喬者周靈王太子晋也好)¶
(向曰王子晋初游洛濵年十五張辟彊爲侍中年十/吹笙作鳯鳴遊伊雒之間漢書留侯子張辟彊爲侍中年十/五也)¶
(五言安陸之見/委任同此年也)起予聖懐發言中㫖(善曰晋中興書/王敦上䟽曰導)¶
(動静顧問/起予聖懐)始以文學遊梁俄而入掌綸誥(善曰蕭子/顯齊書曰)¶
(&KR0225;為宋劭陵王文學中書郎遊梁謂相如也漢書曰梁孝王/來朝從游説之士相如見而説之客遊梁禮記曰王言如絲)¶
(其出如綸/翰曰漢梁孝王好文學之士司馬相如枚乗之/徒游王門焉言王初為宋劭陵王文學如游於梁王門也入)¶
(掌綸誥謂爲中書郎也綸誥謂/天子制勑之言使其掌之也)蘭桂有芬清暉自逺¶
<pb:KR4h0003_SBCK_059-21a>¶
(善曰魏都賦曰信陵之名若蘭芬也楚辭曰椒桂罹以顛覆/王逸注曰言已見先賢若椒桂之人劉琨勸進表曰茂勲格)¶
(于皇天清暉光于四海/銑曰芬香也言其/徳如蘭桂之有香也又清明光暉其心自逺)帝岀于(五臣/本作)¶
(于/岀)震日衣青光(善曰言齊之興也周易曰帝出于震震/東方春秋元命苞孔子曰扶桑者日所)¶
(出房所立其耀盛蒼神用事精感姜原卦得震震者動而光/故知周蒼代殷者為姬昌人形龍顔長大精翼日衣青光宋)¶
(衷曰為日精所羽翼故以為名木神以其方色衣之/良曰/震東方木也言齊為木徳將登帝位故云帝出于震日比君)¶
(也衣青光者亦/取其木色也)方軌茅社俾侯安陸(善曰蕭子顯齊書/曰齊受禪&KR0225;其安)¶
(陸侯漢書曰江夏郡有安陸縣尚書緯曰天子社東方青南/方赤西方白北方黒上冒以黄土將封諸侯各取方土苴以)¶
(白茅以為社毛詩曰俾侯于魯/向曰太祖既立位乃封&KR0225;/為王方軌猶並跡也言與古者諸侯並跡而封土地受其茅)¶
(土以立其社/也俾使也)受瑞析珪遂荒雲野(善曰周禮曰典瑞/掌玉瑞鄭玄曰人)¶
(濟曰瑞猶福也/執曰瑞瑞猶符信也揚子雲解嘲曰析人之珪檐人之爵毛/詩曰奄有龜蒙遂荒大東雲野雲夢之野)¶
<pb:KR4h0003_SBCK_059-21b>¶
(析分也珪諸侯所執猶符信然與天子各執一/故云分荒理也雲野即雲夢澤屬安陸故言之)式掌儲命¶
帝難其人(善曰漢書踈廣曰太子國儲副君也尚書禹曰/惟帝其難之孔安國曰言帝堯亦以知人為難)¶
(翰曰式用也&KR0225;時入為太子中庶子故云用掌儲命也/儲謂儲君太子也帝難其人謂帝重之如此人難有也)公以¶
宗室羽儀允膺嘉選(善曰蕭子顯齊書曰&KR0225;轉太子/中庶子周易曰鴻漸于陸其羽)¶
(可用為儀/向曰/允信也膺當也)恊隆三善仰敷四徳(善曰晋中興書/烈宗詔曰&KR0074;冲)¶
(恊隆治道禮記曰行一物而三善皆得者唯世子而已其齒/於學之謂也故世子齒於學其一日而衆知父子之道矣其)¶
(二日而衆知君臣之義矣其三日而衆知長㓜之節矣周易/曰君子體仁足以長人嘉㑹足以合禮利物足以和義貞固)¶
(足以幹事君子行此四徳者故曰乾元亨利貞/銑曰/恊合隆盛敷布也三善謂事君事父事長也餘同善注)博望¶
之苑載暉龍樓之門以峻(善曰漢書曰武帝戾太子/及冠就宫上為立博望苑)¶
(良曰漢武帝為戾太子置博望苑使通賔客/使通賔客從其所好故多異端進者漢書成紀曰上甞召太/子出龍樓門)¶
<pb:KR4h0003_SBCK_059-22a>¶
(從其所好言&KR0225;賛助太子是博望苑之/載有光暉也龍樓太子門名峻髙也)獻替帷扆實掌¶
喉脣(善曰國語史黯謂趙簡子曰夫事君者諫過而賞善/薦可而替否獻能而進賢帷扆帝座也禮記曰天子)¶
(負斧扆孔融張儉碑曰聖皇克亮命作喉脣/濟曰言&KR0225;侍/太子獻其事可者廢其事不可者掌於帷幄扆牖之間匡諫)¶
(不已喉脣謂出納言辭/也扆户牖間也替廢也)奉待漏之書銜如絲之㫖(善/曰)¶
(翰曰奏事上書皆晨起駐車待其刻/東觀漢記曰樊梵字文髙毎當直事常晨駐車待漏禮記曰/王言如絲其岀如綸)¶
(漏銜謂宣太子之言出於外/也禮云王言如絲也㫖意也)前暉後光非止&KR0106;受(五/臣)¶
(向曰言前後所任皆/本作授/善曰周書孔子曰文王得四臣丘亦得四友自吾/得師也前有光後有暉是非先後邪)¶
(有光暉非止與&KR0106;/常百官所授同也)公以宻戚上賢俄而奉職(善曰蕭/子顯齊)¶
(銑曰欲遷為天子之近職/書曰&KR0225;遷侍中越絶書曰吳王書闔閭始得子胥以/為上賢無異乎聖人也)出納¶
惟允劒璽増華(善曰尚書帝曰龍命女作納言夙夜出/納朕命惟允應劭漢官儀曰侍中殿上)¶
<pb:KR4h0003_SBCK_059-22b>¶
(稱制出則陪乗佩璽把劒増華謂自庶子而益其榮華也/良曰&KR0225;遷侍中出納天子之言也允信也侍中出則陪乗佩)¶
(璽抱劒増華謂自庶/子而益其榮華也)伊昔帝唐九官咸事熊豹臨戭¶
(翊/善)納言是司(善曰漢書劉向上䟽曰舜命九官濟濟相讓/應劭曰尚書曰禹作司空棄后稷契司徒咎)¶
(繇作士師垂共工益朕虞伯夷秩宗䕫典樂龍納言凢九官/左氏傳曰昔髙陽氏有才子八人檮戭大臨髙辛氏有才子)¶
(八人仲熊叔豹/濟曰伊惟/也帝唐堯也九官同善注)自此迄今其任無爽爰¶
自近侍式贊權衡(善曰蕭子顯齊書曰世祖即位&KR0225;遷/五兵尚書淮南子曰准繩連體權衡)¶
(合徳百工繇焉以定法式輔弼執玉以翼天子也/翰曰自/此謂自九官熊豹臨戭迄今謂至齊也其任謂上九官等諸)¶
(任職也爽差也式用也/贊助也權衡謂政理也)而皇情眷眷慮深求瘼(善曰/毛詩)¶
(向曰瘼病也言求下人所病者/曰皇矣上帝臨下有赫鍳觀四方求民之瘼班固漢書引詩/而為此瘼爾雅曰瘼病也)¶
(將為除之謂欲使/&KR0225;為吳郡太守也)姑蘇奥壤任切關河(善曰奥壤猶奥/區也韓康伯王)¶
<pb:KR4h0003_SBCK_059-23a>¶
(銑曰姑蘇地名切重也/述碑曰述遷會稽太守淮海惟楊皇基所託此蓋/關河之重泱泱大邦)都㑹殷¶
負提(五臣本/作阜隄)封百萬(善曰史記曰夫吳有海鹽之饒章山/之銅三江五湖之利亦江東一都㑹)¶
(也西京賦曰百物殷阜薛琮注曰殷盛阜大也今為此負漢/書曰天子畿方千里提封百萬井臣瓉案舊説云提最凡言)¶
(良曰都㑹謂人皆都㑹於此郡也殷大阜盛也隄封/大舉頃𠭇也李竒曰提舉也舉四方為内也韋昭曰積土為/封限)¶
(謂地之頃畆都稱/也百萬言多也)全趙之袨服叢臺方此為劣(善/曰)¶
(濟曰全趙謂趙國也袨服謂美人服也叢臺趙王/鄒陽漢書曰夫全趙之時武力鼎士袨服叢臺之下者一旦/成市也)¶
(臺名也言趙雖盛比/之吳郡且為劣也)臨淄之揮汗成雨曽何足稱(善/曰)¶
(翰曰臨淄齊國人衆多故揮汗成/戰國䇿蘇秦説齊宣王曰臨淄之塗人肩相摩舉袂成幕揮/汗成雨髙誘曰揮振也)¶
(雨比之吳都亦/何足稱盛也)乃鴻騫舊吳作守東楚(善曰蕭子顯/齊書曰&KR0225;出)¶
(為吳郡太守吳質魏都賦曰我太公鴻飛兖豫劉琨勸進表/曰奄有舊吳牽秀祖孫楚詩曰受兹明命作守西疆漢書音)¶
<pb:KR4h0003_SBCK_059-23b>¶
(義孟康曰舊名吳為東楚也/向曰騫/飛也東楚亦吴也謂吳經吞并楚故也)𢎞義讓以朂君¶
子振平慧以字小人撫同(五臣本/作用字)上徳綏用中典¶
(善曰論語䜟曰伯夷叔齊義讓龍舉于寳晋紀曰丁固文覧/以義讓稱尚書武王曰朂哉夫子周書成王曰朕不知字民)¶
(之道敬問伯父尚書王曰無或敢伏小人之攸箴老子曰上/徳不徳是以有徳鍾㑹曰體神妙以存化者上徳也周禮曰)¶
(刑平國用中典/銑曰綏安典法也)疑獄得情而弗喜(善曰漢書曰張湯/以倪寛為獄讞掾)¶
(良曰哀其有罪/以古法義決疑獄論語曽子曰上失其道民散乆/矣如得其情則哀矜而勿喜)宿訟兩¶
讓而同歸(善曰東觀漢記曰魯恭為中牟令宿訟許伯等/争陂澤田積年州郡不決恭平理曲直各退自)¶
(相責讓/濟曰宿有爭訟不/決者皆沐&KR0225;化兩讓而歸也)雖春申之大啓封疆鄧¶
攸之緝熈氓庶不能尚也(善曰史記曰楚考烈王立/以黄歇為相號春申君請)¶
(封於江東王許之因城吳故墟以自為都也國語史伯謂鄭/&KR0074;公曰加之以徳可以大啓王隠晋書曰鄧攸字伯道為吳)¶
<pb:KR4h0003_SBCK_059-24a>¶
(翰曰/郡太守吳人餓死攸到表振貸臺不時聴攸乃輙出倉米一/郡䝉濟不受禄俸唯飲呉水毛詩曰緝熈文王之典)¶
(春申君黄歇封江東十二縣鄧攸為吳郡守吳人饑乃發倉/賑貸不取俸禄唯飲吳水一郡皆濟也封疆界也緝和熈養)¶
(也氓庶/百姓也)夏首藩要任重推轂(善曰楚辭曰過夏首而/西浮王逸注曰夏首水)¶
(向曰夏首水口名也言此/口也漢書馮唐曰臣聞上古王者遣將也跪而推轂曰閫以/内寡人制之閫以外將軍制之)¶
(處為國家藩援之要也謂將出為荆州牧也古之遣/將而天子皆親為推車轂送之鎮荆州并有軍故也)衿帶¶
中流地殷江漢(銑曰殷正也/善曰李尤函谷關銘曰函谷險要衿帶/咽喉尚書曰九江孔殷)¶
(言荆州以江流為之衿/帶其地正當江之阻也)南接衡巫風雲之路千里(善/曰)¶
(良曰衡巫二山名/衡巫三江名吳都賦曰徑路絶/風雲通)西通鄾(憂)鄧水陸之塗¶
三七(善曰左氏傳曰鄧南鄾人杜預曰鄾今鄧鄉縣南江水/之北也鄧今潁川邵陵縣西南有鄧城蜀都賦曰水陸)¶
(所湊/濟曰鄾鄧邑名/三七謂二千一百里)是惟形勝閫外莫先(善曰漢/書田肯)¶
<pb:KR4h0003_SBCK_059-24b>¶
(曰秦形勝之國也史記馮唐曰上古王者遣將也閫以内寡/人制之閫以外將軍制之鄭𤣥禮記注曰閫門限也苦本切)¶
(翰曰閫門限也邦畿之内如門限之内邦畿/之外如門限之外也莫先者天下無先也)建麾作牧明¶
徳攸在(善曰蕭子顯齊書曰&KR0225;轉郢州刺史周禮曰建大/麾以封藩國又曰八命作牧尚書注曰文王克明)¶
(徳慎罰/向曰麾/旗類也以毛為之)乃暴以秋陽威以夏日(善曰孟子/曰江漢以)¶
(濯之秋陽以暴之綦母䆳曰周之秋於夏為盛陽也左氏傳/曰酆舒問於賈季曰趙衰趙盾孰賢對曰趙衰冬之日趙盾)¶
(夏之日杜預曰夏日可畏/銑曰暴曬也陽日也言恩育下/人如秋日之和人曬其光愛其温也其威明又如夏日之盛)¶
(人皆畏/其猛也)澤無不漸(子/鹽)螻蟻之穴靡遺(善曰西征賦曰/澤靡不漸恩無)¶
(良曰漸入靡無也/不逮尸子曰舜之行其猶河海乎千仞之漢亦/滿之螻蟻之穴亦滿之)明無不察¶
容光之微必照(濟/善曰孟子曰日月有明容光必照焉趙/岐曰容光小隙也言大明照幽㣲)¶
(曰容光/小隙)由近而被逺自已而及物(善曰史記曰臯陶/曰近可逺在已鄭)¶
<pb:KR4h0003_SBCK_059-25a>¶
(𤣥曰此政由近可以及逺/翰曰其政/令以近及逺先行於已而及於人也)慧與八風俱翔¶
徳與五材並運(善曰聖主得賢臣頌曰恩從祥風翔淮/南子曰天有八風典引曰仁風翔于海)¶
(表左氏傳子罕曰天生五材民並用之廢一不可/向曰八風八方風也五材水火金木土也運行也)逺無不¶
懐邇無不肅(善曰阮嗣宗勸晋王牋/曰逺無不服邇無不肅)邑居不聞夜吠¶
之犬牧人不覩晨飲之羊(善曰司馬彪續漢書曰劉/寵字榮祖遷㑹稽太守徴)¶
(入為將作大匠山隂縣民去郡數十里有若耶山中有五六/老公年皆七八十聞寵遷相率共送寵人齎百錢寵見勞來)¶
(曰父老何乃自苦逺來皆對曰山谷鄙老生未甞到郡縣佗/時吏徴發不去民間或夜不絶狗吠竟夕民不得安自明府)¶
(下車以來狗不夜吠吏希至民間年老遭值聖化聞當棄去/故戮力來祥寵謝之為選受一大錢故寵在㑹稽號為一錢)¶
(其清如是家語曰孔子為大司冦初魯之販羊者沈猶氏常/朝飲其羊以詐市人及孔子之為政也則沈猶氏不敢朝飲)¶
(其羊也五/臣注同)譽表六條功最萬里(善曰漢書音義曰書刺/史所察有六條察民疾)¶
<pb:KR4h0003_SBCK_059-25b>¶
(苦寃失職者察墨綬長吏以上居官政狀察盗賊爲民之害/及大姦猾者察犯田律四時禁者察民有孝悌廉絜行脩正)¶
(茂才異等者察吏不簿入錢榖放散者所察不得過此漢書/曰倪寛為郡内史課殿當免民恐失之輸租繈屬不絶課更)¶
(良曰功最萬里言風化逺也餘同善注/以最揚雄爲益州刺史作節度曰刺史居深門之中緫萬/里之統者也)還¶
居近侍兼饗戎秩(濟曰謂入為侍中/善曰蕭子顯齊書曰&KR0225;還為侍中/領驍騎將軍)¶
(兼驍騎將軍也饗當/也戎秩謂武職也)&KR0049;府寄隆儲端任顯(善曰魏略曰/中領軍延康)¶
(置故漢北軍中&KR0049;之官也漢書曰詹事秦官掌皇太子家/翰曰&KR0049;府宿衛之官也儲端任顯謂&KR0225;為太子詹事也)東¶
西兩晋兹選特難(向曰謂此官晋朝/選人任之特難也)羊琇願言而¶
匪獲謝琰功髙而後至(善曰𣈆諸公讃曰羊琇字稚/舒泰山人通濟才術與世祖)¶
(同年相善謂世祖曰後富貴時見用作領䕶軍太子詹事世/祖即位累遷左將軍中䕶軍特進何法盛晋中興書陳郡謝)¶
(銑曰晋羊琇少與武帝同年相愛甞謂武帝曰/録曰琰字瑗度安少子也為輔國將軍距氐進號征虜左僕/射領詹事)¶
<pb:KR4h0003_SBCK_059-26a>¶
(若得天下用我為領䕶軍太子詹事武帝戯許之後武帝即/位琇但為左衛將軍不得詹事故云願言匪獲也又謝琰征)¶
(羌有功為輔國將軍領/太子詹事故云後至)升降二宫(五臣本/作君字)令績斯俟(善/曰)¶
(蕭子顯齊書曰&KR0225;遷中領軍太子詹事/良曰言其/政善之功可待成於此時也令善績功斯此俟待也)禁旅¶
尊嚴主器彌固(濟曰旅/善曰蔡邕袁逢碑曰乃撫京邑揔齊禁/旅周易曰主器者莫若長子)¶
(兵也尊謂天子之命嚴謂整守其所職也主器謂太/子也&KR0225;為詹事以奉太子而勤誠益固矣彌益也)禹穴神¶
臯地埒分陜(善曰漢書曰司馬遷南游江淮上㑹稽探禹/穴西京賦曰實惜地之奥區神臯袁煥與曹)¶
(植書曰召公與周公受分陜之任也/翰曰此&KR0225;出為㑹稽/太守也禹穴㑹稽山有孔穴人傳禹入此穴中臯地也其地)¶
(肥沃故云神臯分陜謂陜以東周公主之陜已西邵公主之/今&KR0225;為㑹稽太守其地亦可與分陜之事相校埒其美也陜)¶
(地名/也)江左以來常遞斯任(向曰謂天子都江左/已來遞求此任也)東渚¶
鉅(五臣本/作巨字)海南望秦稽(善曰子虚賦曰齊東渚鉅海南/有琅耶孔臯㑹稽記曰秦望山)¶
<pb:KR4h0003_SBCK_059-26b>¶
(銑曰巨大也/在州城正南史記曰始皇登之不望南海越絶書曰禹救水/到大越上茅山大㑹計吏更名茅山曰㑹稽)¶
(言㑹稽東渚有大海也秦/望山㑹稽山二山之名)淵藪胥萃雚(善/&KR0074;)蒲攸在(曰)¶
(良曰言㑹稽/尚書曰今啇王受為天下逋逃主萃淵藪左氏傳曰子叔為/政不忍猛而寛鄭國多盗聚人於雚蒲之澤)¶
(郡舊多盗賊淵藪大澤也胥相萃聚也昔者鄭國多盗聚人/雚蒲之澤也雚蒲草也攸所也言㑹稽有盗亦如在於雚蒲)¶
(五臣本作室字/善曰漢書曰/也)貨殖之民千金比屋(千乗之國必有千金之賈者利)¶
(有所并也/濟曰言家/家皆有千金之貨也)郛壥之内雲屋萬家(善曰徐幹/陳情詩曰)¶
(踟蹰雲屋下嘯歌倚華楹屋或為甍/翰/曰郛壥猶郭邑也雲屋謂髙樓上及雲也)刑政繁舛舊¶
難詳一(向曰言此郡多姧盗皆豪富雖刑政繁倍/於常而舊土所然難以詳正使其一也)南山羣¶
盗未足云多(善曰漢書曰王遵為髙陵令㑹南山羣盗傰/宗數百人為吏民害於是王鳯薦遵徴為諫)¶
(銑曰漢王遵治京兆功效日著往者南山盗賊阻/議大夫守京兆都尉行京兆尹事旬月間盗賊肅清蘇林曰/傰音朋)¶
<pb:KR4h0003_SBCK_059-27a>¶
(山横行剽劫良人遵為治二旬之間賊亂/盡除言南山之盗比㑹稽未足云多也)渤海亂繩方¶
斯易理(善曰漢書曰上以龔遂為渤海太守問曰渤海廢/亂朕甚憂之卿欲何以息其盗賊遂曰臣聞治亂)¶
(良曰漢宣帝時渤海郡嵗饑盗賊並起餘同善/民猶治繩不可急也唯緩之然後可理臣願一切以便宜從/事上許焉)¶
(善曰蕭子顯齊書曰&KR0225;出/注)公下車敷化風動神行(為㑹稽太守漢書曰班伯)¶
(為定襄太守其下車作威吏民悚息謝承後漢書曰隂脩敷/化二郡威教克平太𤣥經曰風動雷興謝承後漢書曰趙令)¶
(神行征艾朔士/濟曰下車初至也/敷布也風動神行言化無所不至也)誠恕旣孚鉤距靡¶
用(善曰杜預左氏傳注曰孚大信也漢書曰趙廣漢守京兆/尹廣漢善為鉤距以得事情鉤距者欲知馬價則先問狗)¶
(已問羊又問牛然後及馬參伍其價以類相推則知馬之賤/貴不失實矣晋灼曰鉤致也距閉也設欲知馬價先問狗又)¶
(翰曰趙廣漢為京兆尹尤善鉤距以得事/問羊然後及馬使對者無疑以知馬價示若不問而自知以/閉其術為距也)¶
(情也孚信鉤置距閉靡無也言致其刑罰以閉姧/路而&KR0225;為㑹稽誠心恕物為人明信則鉤距無用)不待赭¶
<pb:KR4h0003_SBCK_059-27b>¶
汙之權而姧渠必翦(向曰漢宣帝時長/善曰尚書曰殱厥渠魁孔安國/曰渠大也)¶
(安市偷盗尤多百賈苦之乃使張敞為京兆尹敞問長安父/老偷盗酋長數人敞捨其罪令捕諸賊以自贖其偷長曰今)¶
(忽召諸府恐諸賊驚駭願受一署敞乃以偷長為吏遣歸假/置酒其餘賊悉來賀飲醉偷長以赭色汙其衣吏乃坐里門)¶
(出有赤色汙衣者收縛之得百人皆罪之由是清/治也言&KR0225;為政不待此詐而姧惡之長必見誅翦)無假里¶
(五臣本/作黒字)端之藉而惡子咸誅(善曰歌録曰鴈門太守/行曰外行猛政内懐慈)¶
(仁文武備具課民不貧移惡子姓偏著里端/銑曰同善注/此云黒者蓋後人書寫之悞里端謂以法令著於里閭也藉)¶
(用也惡子賊也言&KR0225;之有徳不/假致法令於里端賊皆已誅也)被以哀矜孚以信順(善/曰)¶
(良曰孚敬也/曽子曰上失其道民散乆矣如得其/情則哀矜而勿喜)南陽葦杖未足(五/臣)¶
(本作/或字)比其仁(善曰范曄後漢書曰劉寛字文饒𢎞農人也/遷南陽太守吏民有過但用蒲鞭罰之示辱)¶
(濟曰韓詩外/而已然終不加苦韓詩外傳孔子曰水之精為土老蒲為葦/願無怪之曹植對酒歌曰蒲鞭葦杖示有刑)¶
<pb:KR4h0003_SBCK_059-28a>¶
(傳云老蒲為葦也葦杖即蒲鞭也言此/蒲鞭未可比&KR0225;之仁政也餘同善注)潁川時雨無以¶
豐其澤(翰曰郭/善曰趙歧三輔决録曰茂陵部伋為潁川化如時/雨摯虞曰伋字細侯光武拜潁川太守)¶
(伋為潁川郡守徳如時雨下人利之/言&KR0225;之為政雖潁川之惠無以豐也)公攬轡升車牧州¶
(五臣本/作川字)典郡(善曰范曄後漢書曰范滂為詔使登車攬轡/有澄清天下之志蔡邕橋𤣥碑曰牧一州典)¶
(五郡/也)感逹民祇非待期月(善曰論語子曰苟有用我/者朞月而已可也三年有)¶
(成/向曰/祇神也)老安少懐塗歌里詠(銑曰歌/善曰論語子曰老者安/之少者懐之)¶
(詠其/徳也)莫不歡若親戚芬若椒蘭(善曰孫卿子曰夫暴/國之君將誰與至哉)¶
(銑曰若/其所與至必其民也而其民之親我若父母其好我芬若椒/蘭漢書刑法志曰鄰國望我懽若親戚芬若椒蘭)¶
(如也人好其徳/音如椒蘭也)麾斾毎反行悲道泣攀車卧轍之¶
戀爭塗忘逺(善曰東觀漢記曰秦彭字國平為開陽城/門候後拜潁川太守老弱攀車啼號填道)¶
<pb:KR4h0003_SBCK_059-28b>¶
(又曰侯霸字君房王莽敗霸保守臨淮更始元年遣謁者侯/盛齎璽書徴霸百姓號呼哭泣遮使者或當道卧皆曰願復)¶
(濟曰後漢第五倫為/留霸朞年/良曰麾斾旗之類也古者刺史行皆執物以行/反謂去官也行悲道泣謂百姓戀也)¶
(㑹稽太守倫將去官百姓攀車駕啼呼又侯霸為臨淮太守/帝遣使徴之百姓皆遮使車或當道卧言&KR0225;之去官人有此)¶
(戀皆争道而前以請其留忘/其逺路不知疲也塗道也)去思一借之情愈乆彌¶
結(善曰漢書曰何武為兖州刺史徙京兆尹其所居亦無異/名去後常見思東觀漢記曰冦恂為河南太守徴入為金)¶
(翰曰後漢冦恂/吾潁川盗賊羣起車駕南征恂從到潁川盗賊悉降百姓遮/道曰願從陛下復借冦君一年上乃留恂)¶
(為潁川太守又拜汝南太守後潁川盗賊百姓遮天子道/願陛下復借冦君一年上許之故云一借之情愈漸也)方¶
城漢池南顧莫重(五臣本/作莫過)千里(善本無千里字善曰/左氏傳屈完曰方城)¶
(以為城漢/水以為池)北指崤潼平塗不過七百(善曰崤二崤也/雍州圖經曰潼)¶
(水華隂縣界伏滔正淮論曰夀春北接梁宋平塗不過七百/銑曰崤山名潼水名也言山川險阻平道不過七百里也)¶
<pb:KR4h0003_SBCK_059-29a>¶
西接嶢武關路曾不盈千(善曰漢書音義應劭曰嶢/山之關也李竒曰在上洛)¶
(良曰嶢武二關名不盈千里也/北文穎曰武關在析西王隠晉書庾翼表曰襄陽北/去河洛不盈千里)蠻陬¶
(子/侯)夷徼(古/弔)重山萬里(善曰魏都賦曰蠻陬夷落張揖漢/書注曰徼塞也以木柵水為夷狄)¶
(濟曰陬聚徼居也/界也魏都賦曰由重山之/東阨)小則俘民略畜大則攻城¶
剽(四/妙)邑(善曰賈逵國語注曰伐國取人曰俘漢書晁錯上/兵事曰胡虜小入則小利大入則大利攻城屠邑)¶
(翰曰蠻夷聚居時/驅略畜産史記曰盜賊滋起大羣至數千人攻城剽邑小羣/盜以百數掠鹵鄉里方言曰略強取也)¶
(為人患俘謂生得人也/畜牛馬之類剽劫也)晉宋迄今有切民患烽鼓相¶
望嵗時不息(向曰鼔烽皆所/以警&KR0049;邊賊也)椎埋穿掘之黨阡陌¶
成羣(銑曰椎埋謂劫殺人而/善曰史記曰攻剽椎埋掘冡皆為財用耳徐廣曰椎/殺人而埋之或謂發冢也)¶
(埋之穿掘謂發冢而/取物阡陌道路也)慠法侮吏之人曾莫禁禦(善曰/慠慢)¶
<pb:KR4h0003_SBCK_059-29b>¶
(侮欺禦/止也)累藩咸受其弊歴政所不能裁(善曰賈逵/國語注曰)¶
(裁制也/濟曰藩國也歴任/為政於此者亦不能裁制也)加以戎羯(居/謁)窺窬伺我¶
邊隙(翰曰戎/善曰朱鳯晉書曰前後徙河北諸郡縣居山間謂之/羯胡劉琨勸進表曰狡冦窺窬伺國瑕隙)¶
(羯並夷狄名也窺窬覘也伺我邊隙謂伺/&KR0049;其邊疆也此謂後魏元氏時都洛陽也)北風未起馬¶
首便以南向塞草未衰嚴城於焉早閉(善曰魏/志臧洪)¶
(荅陳琳書曰秋風揚塵伯珪馬首南向李陵與蘇武書曰涼/秋九月塞外草衰抱朴子鮑生曰人君恐姦舋之不虞故嚴)¶
(向曰並謂秋時備守邊疆/城以備之戰國䇿子楚謂秦王曰臣恐邊境/早閉晩開也)永明八載¶
疆埸大駭(善曰呉均齊春秋曰永明八年匈奴冦朐山左/氏傳沈尹戍曰吴新有疆埸之駭國語曰晉師)¶
(大駭揚雄集上書曰&KR0049;騎至甘泉京師大駭/銑曰/永明武帝年號疆埸界也駭驚也言羣賊所驚亂也)天子¶
乃心北眷聴朝不怡(良曰怡恱也/善曰司馬遷書曰主上食不甘/味聴朝不怡)¶
<pb:KR4h0003_SBCK_059-30a>¶
揚旆漢南非公莫可(善曰蕭子顯齊書曰&KR0225;遷雍州刺/史籍田賦曰九旗揚旆吕氏春秋)¶
(曰漢南之國聞湯之徳歸之/濟曰揚舉也旆旌旗之屬)於是驅馬原隰巻甲遄¶
征(翰曰遄速也/善曰毛詩曰驅馬悠悠又曰于彼原隰孫子兵法曰巻/甲趨利日夜不處曹植詩曰指日遄征)威¶
令首塗仁風載路(善曰李尤武功歌曰恩普洽威令行/首塗猶首路也謝承後漢書序曰徐)¶
(淑戎車首路續晋陽秋曰謝安賞袁宏爲機對辯速宏為東/郡安取一扇授之聊以贈行宏應聲曰輙當奉揚仁風慰彼)¶
(黎庶毛詩曰厥聲載路/向曰令號令也載行也)軌躅清晏車徒不擾(善曰漢書/音義曰躅)¶
(迹也/銑曰軌躅車馬迹也清/晏謂道路清肅而安擾亂也)牛酒日至壷漿塞陌(善/同)¶
(良注/良曰韓信破趙欲北擊燕廣武君曰當今之計不如/案甲休兵百里之内牛酒日至以饗士大夫也此言燕必懼)¶
(而來降獻以牛酒也昔葛伯不祀湯往征之其君子以𤣥黄/于篚以迎其君子小人以壺漿迎其小人也言葛伯之民喜)¶
(湯來征塞陌多而滿道也謂&KR0225;/行征伐而人服恱亦如此也)失義犬羊其來久矣(善/曰)¶
<pb:KR4h0003_SBCK_059-30b>¶
(濟曰言夷狄如犬羊之畜/漢書名臣奏曰太尉掾應劭等議以為鮮卑隔/在漢北犬羊為羣)徵賦嚴切¶
唯利是求(翰曰謂後魏主斂賦/善曰左氏傳晋吕相告秦秦雖與晋出入秦唯/利是視又曰唯好是求)¶
(百姓嚴/切也)首鼠疆界災蠹彌廣(善曰漢書田蚡謂韓安國/曰與長孺共一秃翁何為)¶
(向曰首鼠謂或前或後也蠹害也/首鼠兩端音義曰首鼠一前一却也說文曰蠹木蟲/也以喻殘賤)公扇¶
以廉風孚以誠徳(銑曰扇舉也孚信也/言行忠信之徳也)盡任棠置水¶
之情𢎞郭伋待期之信(善曰東觀漢記曰龎參字仲/逹拜漢陽太守郡民任棠者)¶
(有竒節參到先&KR0049;之棠不與言但以䪥一本水一杯置户屏/前自抱孫兒伏於户下參思其㣲意良久曰棠是欲曉太守)¶
(也水者欲吾清也㧞大本䪥欲吾擊強宗也抱兒當户欲吾/開門恤孤也於是歎息而還參在職果能抑豪助弱以惠政)¶
(得民司馬彪續漢書曰郭伋拜并州牧行部西河到美稷數/百小兒各騎竹馬逢迎伋問曰兒曹何自逺來對曰聞使君)¶
(到喜故來迎伋謝曰辛苦諸童諸小兒復送至郭門外問使/君何日當還伋謂别駕計日告之行部還入美稷先期一日)¶
<pb:KR4h0003_SBCK_059-31a>¶
(五臣注同/伋念負諸兒即止野亭須期乃往伋/重信得人心皆此𩔖也)金如粟而弗覩馬¶
如羊而靡入(善曰范曄後漢書曰張奐字然明燉煌人也/遷安定屬國都尉破薁鞬豪帥感奐恩上馬)¶
(二十匹先零酋長又遺金鐻八枚並受之而召主簿於諸羌/前以酒酹地曰使馬如羊不以入廐金如粟不以入懷悉以)¶
(金馬還之/濟注同言雖賤如羊/粟亦不用也而況於貴乎靡無也)雛雉必懷豚魚不爽¶
(善曰東觀漢記曰魯恭爲中牟令時郡國螟傷稼犬牙縁界/不入中牟河南尹袁安聞之疑其不實使仁恕掾肥親往察)¶
(之恭隨行阡陌俱坐桑下有雉過止其傍傍有童兒親曰何/不捕之兒言雉方將雛親曰所以來者欲察君之化迹耳蟲)¶
(翰曰雛雉謂後漢魯龔/不犯境此一異也化及鳥獸此二異也豎子有仁心此三異/也具以狀言安周易曰信及豚魚)¶
(爲中牟令仁政所致言&KR0225;之仁政雛雉必懷其/徳也爽差也言其有信於豚魚亦不差失也)由是傾巢¶
舉落望徳如歸(向曰蠻夷/善曰廣雅曰落謂村居也左氏傳曰衞/遷邢于夷儀邢遷如歸也)¶
(感其仁惠皆傾其巢居/部落望&KR0225;恩徳而來也)椎(直/追)髻髽(側/𤓰)首日拜門闕(善/曰)¶
<pb:KR4h0003_SBCK_059-31b>¶
(銑曰椎髻髽首蠻夷結髮之形/漢書曰尉佗魋髻箕踞淮南子曰三苗/髽首)卉服滿塗夷歌¶
成韻(善曰尚書曰島夷卉夷蜀都賦曰夷歌成章范曄後/漢書曰益州刺史朱輔上䟽曰白狼王唐叢等慕化)¶
(歸義作詩三章也/良曰蠻夷以草為服行/滿於道也各以其方樂為歌謠成其音韻也)禮義既敷威¶
刑具舉(濟曰敷布也/善曰公羊傳曰既者何盡也毛萇/詩傳曰具俱也)彊民獷(古/猛)俗¶
反志遷情(善曰韓詩曰獷彼淮夷薛君曰獷覺寤之貌劉/騊駼與李子堅書曰吏民彊獷比屋為賊獷古)¶
(並切/翰曰彊暴之人獷惡之俗皆/沐其仁化反其本志遷情歸善也)風塵不起囹圄(五/臣)¶
(本作/圉字)寂寞(向曰囹圉獄也寂寞言/善曰東觀漢記曰蔡彤為遼東太守野無風塵/魏都賦曰囹圄寂寥)¶
(空虛/也)富商野次宿秉停菑(側眉切/善曰國語叔向曰/絳之富商韋蕃以過於朝范)¶
(曄後漢書曰王渙字稚子廣陵人除温令境内清夷商人露/宿於道毛詩曰彼有遺秉此有滯穗又曰于彼菑畝毛萇曰)¶
(田一嵗曰菑/銑曰次舍也野舍言不遇盜也秉禾/束也菑一嵗田也言將豐熟宿積禾束停之於田也)蝝(縁)¶
<pb:KR4h0003_SBCK_059-32a>¶
蝗弗起豺虎逺跡(善曰范曄後漢書曰宋均字叔平南/陽人也遷九江太守郡多虎暴數為)¶
(民患常設檻穽而猶多傷害均到下記屬縣可一去檻穽除/削課制其後傳言虎相與東渡江後山陽楚沛多蝗其飛至)¶
(九江東界者四散去/良曰蝝蝗蟲之食苗者豺虎/獸之害人者感&KR0225;仁徳故不起為患逺跡避境也)北狄¶
懼威關塞謐静(濟曰北狄謂/魏也謐清也)偵諜不敢東窺駝馬¶
不敢南牧(善曰偵伺也鄭𤣥周禮注曰諜賊反間為國賊/者徒頰切范曄後漢書曰鮮卑冦遼東蔡彤擊)¶
(之虜大破不敢復闚塞過秦論曰胡人不敢南下而牧馬/翰曰偵問也諜夷狄懼言也言夷狄恐懼相問之言不敢有)¶
(東窺之意不敢南牧/謂齊在南畏齊徳也)方欲振䇿燕趙席巻秦代(善曰/過秦)¶
(論曰振長筴而御宇内又曰有席巻天下之意/向曰振舉/策謀也席巻謂取之如巻席之易也燕趙秦代並國名也)¶
陪龍駕於伊洛侍紫葢於咸陽(善曰楚辭曰龍駕/兮帝服聊翺翔兮)¶
(周章傅𤣥乘輿馬賦曰紫葢漂以連翩/銑曰龍駕紫葢並/天子行也言將陪侍天子伐魏也洛陽咸陽並為魏所都也)¶
<pb:KR4h0003_SBCK_059-32b>¶
而遘疾彌留歘焉大漸(良曰遘遇也/善曰尚書曰疾大漸惟幾病/日臻既彌留)¶
(彌留謂疾病不去其身也/大漸謂疾漸重將死也)耕夫釋耒桑婦下(五臣本/作不字)機¶
(善曰曹植荀侯誄曰機女投杼農夫輟耕也/濟曰耒耕具/言耕夫桑婦感&KR0225;之仁惠恐其將薨皆釋去作具以相驚惜)¶
參請門衢並走羣望(翰曰參請謂問疾也羣望/善曰左氏傳曰乃大有事于羣/望)¶
(謂山川所有祈祭之所也人皆並走/往祈祀之以求其福望&KR0225;之疾瘳也)維永明九年夏五¶
月三十日辛酉薨春秋三十有七城府颯然庶¶
僚如霣(善曰䬃然吹木葉落貌/向曰颯然謂空而無人/也庶衆僚官也霣零落也言衆官如零落有所失)¶
(也)男女老幼大臨(去)街衢接響傳聲不踰時而¶
達于四境(善曰潘朂荀彧碑曰男女老幼里號巷哭臧榮/緒晋書曰羊祜薨於是街衢塗巷傳哭接音邑)¶
(里相達/銑曰言舉國男女老幼哭臨/於街衢其聲響相傳接而至于四達也)夷羣戎落幽逺¶
<pb:KR4h0003_SBCK_059-33a>¶
必至(向曰落謂聚/居部落也)望城拊膺震動郛邑並求入奉¶
靈櫬(楚/吝)藩司抑而弗許(良曰櫬棺也藩/司府官屬也)雖鄧訓致¶
劈靣之哀羊公深罷市之慕對而爲言逺有慚¶
徳(善曰范曄後漢書曰鄧訓字平叔遷䕶烏&KR0074;校尉病卒官/吏民羌胡愛惜旦夕臨者數千人戎俗父母死恥悲泣皆)¶
(翰/騎馬歌呼至聞訓卒莫不號咷或以刀自割又刺殺其犬馬/牛羊曰鄧使君已死我曹俱亦死耳尚書曰惟有慙徳)¶
(曰晉羊祜爲都督荆州罷市悲號追慕無已言&KR0225;之/初薨有過於此二君故對而言之二君逺有慙徳也)神駕¶
東還號送踰境(濟曰神駕謂䘮車也東還謂/善曰蕭子顯齊書曰&KR0225;䘮還百姓縁沂/水悲泣)¶
(自荆州還江東也吏/民哭送之出境也)奉觴奠以望靈仰蒼天而自訴¶
震響成雷盈塗咽水(善曰蕭子顯齊書曰百姓設祭於/峴山鄭𤣥周禮注曰䘮所薦饋曰)¶
(向/奠韓詩曰萬人顒顒仰天告訴周易曰震動也漢中山靖王/曰聚蚊成雷江衞與荀仲茂牋曰舉國顒顒歎慕盈塗)¶
<pb:KR4h0003_SBCK_059-33b>¶
(曰人吏申祭號哭滿道悲泣/之聲哽咽如水之不通流也)公臨危審正載貽話言¶
(善曰說文曰話㑹合善言也/銑曰臨危謂臨/終之時審正其意不至迷亂則遺於話言也)楚囊之請¶
惟(五臣本/作雖字)幾而彌固(良曰楚子囊伐吴還將死/善曰尚書曰疾大漸惟幾孔安國曰/幾危殆)¶
(而遺言謂子庚必城郢謂必使楚作城於郢也君子謂子囊/忠矣將死不忘衞社稷幾謂危殆也謂&KR0225;忠於國雖至危殆)¶
(其情/固也)衞魚之心身亡而意結(善曰韓詩外傳曰昔衞大/夫史魚病且死謂其子曰)¶
(我數言蘧伯王之賢而不能進彌子瑕不肖而不能退死不/當居䘮正堂殯我於室足矣衞君問其故子以父言聞君召)¶
(伯玉而貴之彌子瑕退之徙殯於正堂/翰曰衞/大夫史魚言緬亦有是心雖身亡而意惟鬱結也)二宫軫¶
慟(五臣本/作動)遐邇同哀(向曰二宫天子大子也謂常事/二宫也軫隠也言惻隠而哀慟)追贈¶
侍中領(五臣本/無領字)衞將軍給鼓吹一部謚曰昭侯¶
時皇上納麓在辰登庸伊始(善曰皇上明帝也尚書/曰納于大麓烈風雷雨)¶
<pb:KR4h0003_SBCK_059-34a>¶
(銑曰皇上謂明帝未即位時也麓錄庸用伊惟也/不迷孔安國曰麓録也堯納舜使大錄萬機之政尚書曰若/時登庸)¶
(言明帝納政事之辰登用惟始也/謂將欲登用為天子先試用也)允副朝端兼掌屯衞¶
(善曰蕭子顯齊書曰明帝初為右僕射加領衞尉晉中興書/謝安石上䟽曰尸素朝端忽焉五載漢書曰城門校尉掌京)¶
(師城門屯兵/良曰允信也明帝初為/右僕射加領衞尉故云兼掌屯衞也)聞凶哀震感絶¶
移時(濟曰移時/謂良久也)因遘沈痾緜留氣序(翰曰遘遇也/緜留謂不絶)¶
(於身也氣序/謂經時也)世祖日夜憂懷備盡寛譬(善曰世祖武/帝臧榮緒晋)¶
(書賀脩牋曰日夜憂懷慷慨發憤/向曰寛喻其意使節去悲情也)勉膳禁哭中使相望¶
(善曰東觀漢記曰樊脩至孝母終上遣中黄門朝暮餐食吴/志曰朱然寢疾孫權夜為不寢中使醫藥口食之物相望於)¶
(道/銑曰勉彊也膳食也禁止也言世祖使勸明/帝彊食止哭中使相望不絶也天子私使曰中使)上雖外¶
順皇㫖内殷私痛獨居不御酒肉坐卧泣涕霑¶
<pb:KR4h0003_SBCK_059-34b>¶
衣(善曰毛萇詩傳曰殷憂也東觀漢記曰齊武王以譛愬遇/害上與衆㑹飲食笑語如平常馮異侍從親近見上獨居)¶
(濟曰御食也/不御酒肉坐卧枕席有泣涕處異獨入叩頭寛解上意/良曰上謂明帝也皇㫖謂世祖意勸喻也)若¶
此移年癯(求/俱)瘠改貌(翰曰癯病瘠疲也/善曰爾雅曰臞瘠也與癯同/渠俱切)天倫¶
之愛振古莫儔(善曰穀梁傳曰兄弟天倫也何休曰弟/兄先後天之倫次也毛詩曰匪今斯今)¶
(振古如兹毛萇曰振自也/向曰兄弟天倫/之次也昭侯與明帝兄弟也振自儔匹也)及俯膺天眷¶
入纂絶業(善曰蕭子顯齊書明紀曰太后廢海陵王以上/入纂太祖爾雅曰纂繼也漢書司馬遷曰惟漢)¶
(接三代絶業/銑曰謂即天子位也膺/當也纂繼也言繼太祖之業而立也)分命懿親台牧¶
並建(善曰尚書曰分命羲叔左氏傳富辰曰兄弟雖有小/忿不廢懿親春秋漢含孳曰三公在天法三能周禮)¶
(曰建大麾以封藩國又曰八命作牧/良曰言/明帝分命近親在於台輔及方牧之任並立)對繁弱以¶
流涕望曲阜而含悲(善曰左氏傳子魚曰周公相王室/以尹天下於周為睦分魯公以大)¶
<pb:KR4h0003_SBCK_059-35a>¶
(路大旂夏后氏之璜封父之繁弱尚書曰魯侯伯禽宅曲阜/濟曰繁弱弓名謂世祖崩今對弓而流涕昔黄帝升仙遺其)¶
(弓而羣臣對之流涕也曲阜周公所封/國名也言思昭王如望周公而含其悲)改贈司徒因謚¶
為郡王禮也惟公少而英明長而𢎞潤風標秀¶
舉清暉映世學徧書部特善𤣥言(翰曰𤣥言/炎道也)鞶¶
帨之麗篆籀(直/又)之則(善曰法言曰今之學者非獨為之/華藻也又從而繡其鞶帨李軌)¶
(向曰鞶帶/曰鞶帶帨巾也喻今之文字煩多非獨華藻也巾帶皆文之/如繡也漢書史籀音義曰周宣王太史作大篆)¶
(也帨巾也喻禮樂衣冠之/美麗也篆籀皆古文之書)窮六義於懷抱究八體於¶
毫端(善曰毛詩序曰詩有六義焉一曰風二曰賦三曰比/四曰興五曰雅六曰頌漢書八體六技韋昭曰一曰)¶
(銑曰詩有六義字書有八體也/大篆二曰小篆三曰刻符四曰蟲書五曰摹印六曰署書/七曰殳書八曰𨽻書)弈¶
思之㣲秋儲無以競巧(善曰孟子曰弈秋通國之善/弈者也儲謂儲蓄精思也馬)¶
<pb:KR4h0003_SBCK_059-35b>¶
(融廣成頌曰儲積山藪廣思河澤/良曰博弈之事也儲謂/蓄精思也弈秋天下之善弈也言王之弈思雖弈秋之儲思)¶
(無以競其/巧妙也)取睽之妙流睇未足稱竒(善曰周易曰&KR0076;/木爲弧剡木為)¶
(濟曰取睽射也養由基善射流睇而猿號也睇/矢弧矢之利以威天下蓋取諸睽幽通賦曰養流睇而猿號李/虎發而石&KR0271;)¶
(邪視/也)至公以奉上鳴謙以接下撫僚庶盡盛徳¶
之容交士林忘公侯之貴(善曰周易曰鳴謙貞吉中/心得也尚書曰奉先思孝)¶
(接下思恭辨亡論曰接士盡盛徳之容/吴志魯肅曰不失下曹從事交遊士林)虚懷博納幽關¶
洞開(善曰鄒潤甫為諸葛穆荅晋王命曰雖曰博納虚懷/下開戴逵棲林賦曰幽關忽其離犍𤣥風暖以雲頽)¶
(西征賦曰胷中豁其洞開/翰曰道體幽微本/於閑也人皆難曉而王洞然開通至其妙理也)宴語談笑¶
情瀾不竭(善曰毛詩曰燕笑語兮是以有譽處兮世說曰/王太尉云郭子𤣥語議如懸河寫水注而不竭)¶
(向曰其情如波/瀾不可竭盡也)譽滿天下徳冠生民(善曰孝經曰言/滿天下無口過)¶
<pb:KR4h0003_SBCK_059-36a>¶
(銑曰冠首也言其徳為生人之首也/于寶晋紀武帝詔曰葢徳冠生民必饗不泯/之榮)葢百代(五臣/本作)¶
(世/字)之儀表千年(五臣本/作載字)之領袖曾不憖(魚/靳)留梁¶
摧奄及(善曰荀氏家傳曰荀彧徳行周備名重天下莫不/以為儀表王隠晋書曰魏舒為相國參軍晋王特)¶
(加器敬每朝㑹罷坐而目送之曰魏舒堂堂實曰人之領袖/也左氏傳孔丘卒公誄之曰旻天不弔不憖遺一老禮記曰)¶
(良曰憖惜也梁摧謂如屋之梁棟摧折也奄及言速及/孔子早起負手曳杖逍遙於門歌曰太山其頹乎梁木其壞/乎)¶
(善曰潘岳賈/也)豈唯僑終蹇謝興謠輟相而已哉(充誄曰秦亡)¶
(濟曰僑謂子産也/蹇叔舂者不相杵史記趙良曰五羖大夫死舂者不相杵史/記以為五羖而云蹇叔未詳潘沈之㫖)¶
(蹇謂蹇叔也終謝皆死也子産死鄭人興歌曰我有子弟子/産誨之我有田疇子産殖之子産而死誰其嗣之此則興謡)¶
(也秦相蹇叔死秦人皆輟/舂而思憶之相送杵聲也)凡我僚舊均哀共戚(翰曰戚/憂也)¶
怨天徳之無厚痛棠隂之不留(善曰周易曰用九天/徳不可為首也鄧析)¶
<pb:KR4h0003_SBCK_059-36b>¶
(子曰天於人無厚也何足以言之天不能令夭折之人更生/為善之民必夀此於民無厚也淮南子曰日朝發扶桑入于)¶
(落棠髙誘曰扶桑日所出落棠山日所入也/向/曰落棠山名也日所入也言其光隂不復留也)思所以¶
克播遺塵敝之穹壤(善曰魏都賦曰列聖之遺塵曹/植露盤頌曰敝之天壤以顯元)¶
(功/銑曰播布穹天壤地也/言使遺塵之聲與天地同敝)乃刋石圖徽寄情銘頌¶
(翰曰刋刻/也徽美也)其辭曰¶
天命𤣥鳥降而生商(善曰毛詩商頌文也/翰曰有娀/氏女吞鷰𡖉而生契契殷之先祖)¶
(也商則殷也蕭/氏殷後故述也)是開金運祚始玉筐(善曰金謂殷鄒/子曰五徳從所)¶
(不勝虞土夏木殷金周火吕氏春秋曰有娀氏有二佚女為/九成之臺飲食以鼓帝命燕往視之鳴若隘隘二女愛而争)¶
(濟曰殷以/搏之覆以玉筐少選發而視之鷰遺𡖉而北飛遂不反髙誘/曰帝天也天命燕降𡖉於有娥氏女吞之生契)¶
(金徳王故曰金運也有娀/同善注故云祚始玉筐也)三仁去國五曜入房(善曰論/語曰微)¶
<pb:KR4h0003_SBCK_059-37a>¶
(子去之箕子爲之奴比干諫而死孔子曰殷有三仁焉春秋/元命苞曰殷紂之時五星聚房房者蒼神之精周據而興)¶
(向曰三仁同善注房蒼神/之精則周室木徳而興焉)亦白其馬侯服周王(善曰毛/詩序曰)¶
(銑曰武王勝殷紂㣲子封於宋以奉殷金徳/有客㣲子來見祖廟詩云有客有客亦白其馬又曰侯服于/周天命靡常)¶
(故白其馬侯服謂爲/諸侯以奉周王也)本枝𣲖别因菜命氏(善曰微子之/後食邑於蕭)¶
(因氏焉毛詩曰文王孫子本枝百世吴都賦曰百川𣲖别漢/書曰揚雄之先初食菜於晋之揚因氏焉左氏傳羽父曰胙)¶
(之土而命之氏/良曰本枝謂與殷同根枝如木之生焉後/乃分族如水同源而分流王畿二百里地曰菜其蕭氏之先)¶
(蕭叔大心因食菜於蕭命/爲蕭氏焉水分流曰𣲖也)涉徐而東義均梁徙(善曰謂/徙蘭陵)¶
(也王隠晋書曰徐州部東海郡蘭陵縣班固髙紀賛劉向曰/戰國時劉氏自秦獲於魏秦滅魏遷大梁都豐故周市說雍)¶
(齒曰豐故梁徙也頌髙祖云涉魏而東遂爲豐公/翰曰蕭/氏本從殷涉於徐州東居於蘭陵縣則蕭氏之地均同也言)¶
(遷居之義與劉氏徙大梁移居於豐同也漢/氏隨魏從大梁移在豐居中陽里梁地名也)自兹以降懷¶
<pb:KR4h0003_SBCK_059-37b>¶
青拖紫(善曰解嘲曰紆青拖紫朱丹其轂/向曰懷拖皆衣之也青紫貴服飾也)崇基巖巖¶
長瀾濔濔(銑曰巖巖髙貌濔濔/密爾反/善曰毛詩曰節彼南山維石巖巖又/曰新臺有泚河水濔濔)¶
(流長貌言其祖宗/徳髙而祚長也)惟聖造物龍飛天步(善曰莊子孔子/曰夫造物者為)¶
(良曰造物謂利萬物也龍飛為升/人司馬彪曰造物謂道也周易曰飛龍在天利見大人毛詩/曰天步艱難之子不猶)¶
(帝位天步謂游於/髙逺至艱難也)載鼎載革有除有布(善曰鼎革二卦/名也周易曰井)¶
(濟曰載則/道不可不革故受之以革革物者莫若鼎故受之以鼎漢書/音義文穎曰孛星多為除舊布新改易君上也)¶
(也鼎革易卦也鼎者取新之義革改也/改舊之理也除其故事以布新制也)髙皇赫矣仰膺¶
乾顧(翰曰赫盛也膺當乾天也/善曰曹府君陳實誄曰赫矣陳君毛詩曰乃眷/西顧此維與宅)景皇¶
蒸哉實啓洪祚(向曰蒸/善曰毛詩曰文王蒸哉潘岳羊夫人謚/䇿文曰光啓洪祚慶流萬國)¶
(君啓開洪/大祚福也)喬嶽峻峙命世興賢(善曰毛詩曰崧髙維岳/峻極于天維岳降神生)¶
<pb:KR4h0003_SBCK_059-38a>¶
(銑曰喬髙也/甫及申鄭𤣥曰福祚興於子孫孟子曰五百年必有王/者興其間必有名世者廣雅曰命名也)應¶
期誕徳絶後光前(善曰膺五百嵗之期也曹植上文帝/誄表曰階青雲而誕徳晋起居注安)¶
(帝詔曰元功盛徳超前絶後/良曰謂應五百年之期而誕/生賢徳後世當更無如此賢者故云絶後其賢徳光於祖考)¶
(故云/先也)機以成務覺在民先(善曰周易曰夫幾者動之微/又曰夫易開物成務孟子伊)¶
(銑曰謂先覺事機也/尹曰天之生斯人使先覺覺後覺予天/民之先覺者也)位非大寳爵乃¶
上天(善曰周易曰天地之大徳曰生聖人之大寳曰位孟/子曰有天爵有人爵仁義忠信樂善不倦此天爵也)¶
(翰同善注/公卿大夫此人爵/也)爰始濯纓清猷濬發(善曰楚辭曰/滄浪之水清)¶
(可以濯吾纓毛詩曰濬哲維商長發其祥/向曰於/始濯纓謂&KR0225;初入仕時也纓衣領也猷謀濬深也)升降¶
文陛逶迆魏闕(善曰漢書梅福上䟽曰願一登文石之/陛涉赤墀之塗夏侯稚景福殿賦曰乃)¶
(銑/陟乎文陛以登華殿吕氏春秋中山公子牟謂詹子曰身在/江海之上心居乎魏闕之下髙誘曰魏闕象魏之闕也)¶
<pb:KR4h0003_SBCK_059-38b>¶
(曰文陛天子殿階也以文石砌/之逶迆行貌魏闕天子之闕)惠露霑吴仁風扇越(善/曰)¶
(陸機謝成都王牋曰慶雲惠露止於落葉/良曰恩惠仁徳/如露之霑潤風之扇動也吴越二國名緬為吴郡㑹稽二太)¶
(守故/也)涉夏踰漢政成期月(善曰楚辭曰江與夏之不可/涉夏水名也尚書曰逾于漢)¶
(濟曰夏謂荆州漢謂襄陽緬皆曾理也/論語子曰苟有用我者朞月而已可也三年有/成)用簡必從¶
曰新為盛(善曰周易曰簡則易從又曰日新之謂盛徳/翰曰用事簡下人必易從而理日新其徳是為)¶
(盛美/之道)在上哀矜臨下莊敬(善曰論語曾子曰上失其道/民散久矣如得其情則哀矜)¶
(向曰為上則哀矜下人所不逮也莊敬恭儉禮敬也/而勿喜又曰季康子問使民以敬如之何子曰臨之以莊則/敬)¶
草木不夭昆蟲得性(善曰毛詩序曰周家忠厚仁及草/木又曰民樂其有靈徳以及鳥獸)¶
(昆蟲焉/銑曰草木不以時不伐之禽/獸不以時不殺之故不夭而得性也)我有芳蘭民胥¶
攸詠(善曰芳蘭即上芳若椒蘭也/良曰芳蘭喻其徳/盛馨香胥相攸所也言人歌謠所以詠其徳也)羣¶
<pb:KR4h0003_SBCK_059-39a>¶
夷蠢蠢巖别嶂分(善曰爾雅曰蠢動也/向曰蠢蠢動/貌巖嶂山也言各分别四居於山也)¶
傾山盡落其從如雲(善曰毛詩曰齊子歸止其從如雲/濟曰落謂蠻夷所聚居處也言其)¶
(皆歸緬徳傾盡山居而來/其徒相從如雲之多也)挈妻荷子負戴成羣(善曰莊/子邠人)¶
(銑曰挈維也負戴謂負擔生資之物而來成羣/謂邠王曰挈吾妻子以從王乎此又曰石户之農夫負妻戴/子入海也)¶
(言人/多也)迴首請吏曾何足云(善曰封禪書曰昆蟲闓澤迴/首面内漢書曰卭笮之君長)¶
(聞南夷與漢通請吏比南夷/翰曰漢朝南夷及卭笮之君/長皆迴首請吏比之於齊則漢何足可云也迴首請吏謂願)¶
(歸帝命以/為臣也)昔聞天道仁罔不遂(善曰老子曰天道無親/常與善人論語子曰仁)¶
(良曰罔無也遂猶輔也/者夀莊子曰聖也者遂於命者/也)彼蒼如何興山止簣(善/曰)¶
(向曰彼蒼天也興山止簣謂起土為山而未成少/毛詩曰彼蒼者天殱我良人論語曰譬如為山未成一簣止/吾止也)¶
(一簣之土而止作也言緬有開國成務之志/未遂而死亦如興山止於一簣也簣土籠也)四牡方馳六¶
<pb:KR4h0003_SBCK_059-39b>¶
龍頓轡(善曰毛詩曰駕彼四牡四牡項領頓轡喻死也楚/辭曰貰鴻濛以東朅兮維六龍於扶桑王逸注曰)¶
(結我車轡於扶桑以留日行幸得延年夀也頓猶舍也/翰/曰四牡謂駟馬也言將乘駟馬之駕為國家馳使四方安静)¶
(人難而日御不駐頓下其轡光/隂已没謂緬死矣六龍日御也)斯民曷仰邦國殄瘁(善/曰)¶
(毛詩曰人之云亡邦國殄瘁/向曰緬既死矣此下/人何所仰焉殄盡瘁病也言邦國之人盡如病也)齊隕¶
晏平行哭致禮(善曰晏子曰齊景公遊於淄晏子死公/繁駔而馳自以為遲下車而趨知不如)¶
(銑曰晏子名平仲故云晏平也/車之駛則又乘之比至國四下而趨至則伏尸而哭曰/百姓誰復告我惡邪)趙徂¶
昌國列邦揮涕(善曰史記曰樂毅為燕伐齊破之封樂/毅於昌國昭王卒燕惠王疑毅毅降趙)¶
(濟曰樂毅卒於/號曰望諸君而卒於趙潘岳太宰魯公碑曰趙䘮望諸列國/同傷家語敬姜曰無揮涕涕以手揮之也)¶
(趙列國聞之皆/悲泣揮涕也)況我君斯皇之介弟(善曰左氏傳伯州/犂謂皇頡曰夫子)¶
(為王子圍寡君之貴介弟也/良曰君斯猶/此君也此君謂緬也皇謂明帝也介大也)哀感徒庶慟¶
<pb:KR4h0003_SBCK_059-40a>¶
興雲陛(善曰注思七略曰闓甲第之廣袤建雲陛之嵳峨/翰曰徒庶下人也雲陛天子殿階也不言天子而)¶
(云陛者不指斥言/也亦言陛下也)階毁留攅川汎歸軸(善曰禮記曰君/殯用輴攅至于)¶
(向曰攅謂堂中&KR0096;殯之名也/上鄭𤣥曰攅猶叢也殯君棺以龍輴叢不題湊象椁儀禮曰/遷于祖用軸鄭𤣥曰軸輁也)¶
(其毁者謂啓發其殯將歸于國也留謂留其殯處餘跡/也川汎歸軸謂舩載其柩以歸也以舩比車故云軸也)競羞¶
野奠争攀去轂(銑曰言下人皆競進於野以申奠/祭之禮争攀去轂謂舡去而攀留)遵¶
渚號追臨渡望哭(善曰毛詩曰鴻飛遵渚范曄後漢書/曰祭遵䘮至河南車駕臨之望哭哀)¶
(慟/濟曰循其洲渚號/泣而追送之也遵循也)無絶終古惟蘭與菊(善曰楚/辭曰春)¶
(蘭兮秋菊長無絶兮終古/良曰蘭菊皆草/名也喻人徳如此物之香不絶至于終古也)塗由帝渚朱¶
軒靡駕(翰曰帝渚謂湘江也帝堯之女/善曰楚辭曰帝子降兮北渚尚書大傳曰未命為/士不得乘朱軒)¶
(娥皇女英没於此故云緬柩路由此水/而過也言平生朱車之榮今則無此駕)東首塋園即宫¶
<pb:KR4h0003_SBCK_059-40b>¶
長夜(善曰廣雅曰首向也漢書音義如淳曰塋冡田也禮/記曰孔悝鼎銘曰即宫于宗周李陵詩曰嚴父潜長)¶
(夜慈母去中堂/向曰東首謂向東/葬也即就也宫居也長夜謂墓中也)逝川無待黄金難¶
化(善曰論語子在川上曰逝者如斯史記少君言上曰祠竈/則致物而丹砂可為黄金黄金成以為飲食器則益夀)¶
(銑曰待猶停也黄金難可化為神丹以致神仙長生也/言逝者如川不停又不能化金以為長生故至死也)鐘石¶
徒刋芳猷永謝(善曰吴越春秋樂師謂越王曰君王徳/可以刻之金石王逸楚辭注曰謝去也)¶
(翰曰百官有徳者刻之於石言巳死矣徒/為之也永長謝去也鐘即金也刋刻也)¶
　　墓誌(善曰吴均齊春秋王儉曰石誌不出/禮典起宋元嘉顔延之為王琳石誌)¶
　　　劉先生夫人墓誌一首(善曰蕭子顯齊書曰/太祖為劉瓛取王氏)¶
(女瓛卒天監元年下詔為瓛立碑號曰貞簡/先生王僧孺劉氏譜曰瓛取王法施女也)¶
(向曰瓛平生與其妻道/義相得終身不改志也)¶
<pb:KR4h0003_SBCK_059-41a>¶
　　　　任彦升¶
既稱萊婦亦曰鴻妻復有令徳一與之齊(善曰列/女傳曰)¶
(老萊子逃世耕於蒙山之陽或言之楚王楚王遂駕車至老/萊之門楚王曰守國之孤願變先生老萊曰諾妻曰妾聞之)¶
(居亂世為人所制此能免於患乎妾不能為人所制者投其/畚而去老萊乃隨之又曰梁鴻妻者同郡孟氏之女也徳行)¶
(甚脩鴻納之共遯逃霸陵山中後復相將至㑹稽賃舂為事/雖雜傭保之中妻毎進食常舉案齊眉不敢正視以禮脩身)¶
(銑曰老萊子婦梁鴻妻/所在敬而慕之曹植王仲宣誄曰既有令徳材技廣宣禮記/曰信婦徳也一與之齊終身不改)¶
(並古之賢婦人也言夫人復/有善徳一與二婦人齊徳也)實佐君子簮蒿杖藜(善/曰)¶
(毛詩序曰又當輔佐君子求賢審官東觀漢記曰梁統與杜/林書曰君非隗囂不降志辱身至簮蒿席草不食其粟莊子)¶
(曰子貢見原憲原憲杖藜應門/翰曰簮首/飾也以蒿為簮以藜為杖儉也藜蒿類也)欣欣負載在¶
冀之畦(良曰言夫妻相與負載營業之物以相隨/善曰漢書曰朱買臣常刈樵其妻亦負戴相隨畦/音攜)¶
<pb:KR4h0003_SBCK_059-41b>¶
(也臼季使過冀見冀缺耨其妻饁/之相待如賔冀地名畦田隴也)居室有行亟聞(五臣/本作)¶
(間/字)義讓(善曰言初居室及於有行俱聞義讓故曰亟也列/女傳鮑蘇妻曰如不教吾以居室之行毛詩曰女)¶
(濟曰亟數也/子有行左氏傳趙襄曰臣亟/聞其言矣)稟訓丹陽𢎞風丞相(善曰/蕭子)¶
(向曰稟受也晋丹陽尹劉恢是瓛六代祖也故瓛稟/顯齊書曰瓛晋丹陽尹惔六葉孫也然其妻王氏丞相導之/後也)¶
(受其訓焉晋丞相王遵是/夫人先祖故𢎞其風教也)籍甚二門風流逺尚(善曰漢/書曰陸)¶
(銑曰二門謂劉王也/賈遊漢庭公卿間名聲籍甚習鑿齒晋陽秋曰王夷甫樂廣/俱宅心亊外言風流者稱王樂焉)¶
肇允才淑閫徳斯諒(善曰毛詩曰肇允彼桃蟲又曰窈/窕淑女禮記曰内言不出於閫鄭)¶
(𤣥曰閫門限也毛萇詩傳曰諒信也/翰曰肇始也允信也/淑美也諒善也言夫人始信才美之盛而閫内之徳此為善)¶
(也禮云内言不出/於閫閫門限也)蕪没鄭鄉寂寥揚冡(善曰范曄後漢/書曰鄭𤣥字康)¶
(成北海人也國相孔融深敬𤣥屣履造門告髙密縣為𤣥特/立一鄉曰齊置士鄉越有君子軍皆異賢之意也今鄭君鄉)¶
<pb:KR4h0003_SBCK_059-42a>¶
(宜曰鄭公鄉七略曰揚雄卒弟子侯芭負土作墳號曰𤣥冡/良曰蕪没寂寥言人死而荒涼也言劉先生之徳如鄭楊三)¶
(善曰皇覽聖賢冡墓誌注曰孔/君)參差孔樹毫末成拱(子冡在魯城北泗水南冡塋中)¶
(樹以百數皆異種人傳言孔子弟子異國人各持其國樹來/種之其樹柞枌雒離五味欃檀之樹魯人莫之識老子曰合)¶
(濟曰孔子卒葬於魯城北弟子各以其國樹種/抱之木生於毫末公羊傳曰秦伯謂蹇叔曰爾之年老冡上/之木拱矣)¶
(之於塋本毫末之小而至於合拱拱合手也/參差木不齊貌謂先生卒而墓樹已合拱也)暫啓荒埏¶
長扃幽隴(向曰言夫人將開先生/善曰蕭子顯齊書曰王氏被出今云合葬葢瓛/卒之後王氏宗合之)¶
(墓而入焉則長閉於幽隴之/中矣荒埏墓中道扃關也)夫貴妻尊匪爵而重(善曰/䘮服)¶
(翰曰其夫以道徳見貴於時其妻亦因道徳而尊非/傳曰夫尊於朝妻貴於室潘岳夏侯湛誄曰惟爾之存匪爵/而貴)¶
(為爵禄重/也匪非也)¶
<pb:KR4h0003_SBCK_059-42b>¶
¶
六臣註文選巻第五十九¶
