# -*- mode: mandoku-view; -*-
#+TITLE: 六臣註文選
#+DATE: 2015-09-11 18:03:13.960455
#+PROPERTY: ID KR4h0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0158-012六臣註文選-卷第十二.
<pb:KR4h0003_SBCK_012-1a>¶
六臣註文選巻第十二¶
　　　　　　梁昭明太子撰¶
　　　　　　唐李善并五臣註¶
　　賦¶
　　　海賦¶
　　　　木𤣥虚(善曰𫝊亮文章志曰廣川木𤣥虚爲/海賦文甚儁麗足繼前良/銑曰今)¶
(書七志云木華字𤣥虚廣川人/也文章儁麗爲楊駿府主簿)¶
昔在帝嬀(古/爲)巨(五臣/作臣)唐之丗天綱浡(蒲/沒)潏(聿)爲¶
凋爲瘵(側/界)洪濤瀾(徒/去)汗萬里無際長波涾(合)𣵺¶
(徒/我)迆(戈邇善本/作羊氏切)延(善本/作涎)八裔(善曰帝媯謂舜也尚書序/曰昔在帝堯尚書曰釐降)¶
<pb:KR4h0003_SBCK_012-1b>¶
(二女于媯汭孔安國曰舜所居媯水之汭也左氏傳季文子/使太史克對宣公曰舜臣堯舉八愷使主后土杜預曰爲堯)¶
(臣也言水之廣大爲天網紀潏沸涌貌&KR0074;子新論曰夏禹之/時鴻水浡潏説文曰潏水涌出也又說文曰凋半傷也爾雅)¶
(曰瘵病也尚書曰湯湯洪水方割孔安國曰割害也瀾汗長/貌西京賦曰起洪濤而揚波涾𣵺相重之貌迤涎邐迤相連)¶
(也八裔猶八方也涎音延/翰曰水之廣大上善可爲天下/之綱紀浡潏急流皃言堯遭洪水之傷而病之洪大濤波也)¶
(瀾汗大貌涾𣵺延長貌言大/則萬里無際畔長終於八裔)於是乎禹也乃鏟(楚/産)臨¶
崖之阜陸决陂潢而相浚(善本作湲/善曰孟子曰/當堯之時洪水横流汜濫)¶
(天下堯獨憂之舉舜舜使禹䟽九河踰濟漯蒼頡篇曰鏟削/平也淮南子曰禹有洪水之患陂塘之事髙誘曰陂畜也塘)¶
(堤也説文曰潢積水池也湲灌也/良曰鏟鑿也臨崖謂崖/水不通處陂蓄水也潢雨潦也舜既舉禹禹乃鑿水崖阜陸)¶
(使通流决其蓄水之/潢潦使浚蕩而通達)啓龍門之岝(士/格)&KR2249;(五/本作/五臣/格)¶
(墾/字)陵巒而嶄(士/咸)鑿羣山既略百川潛渫(息/列)泱¶
<pb:KR4h0003_SBCK_012-2a>¶
(思/㓪)漭(莫/廣)澹(徒/敢)泞騰傾(善本/作波)赴勢(善曰尚書琁璣鈐曰/禹開龍門導積石鄭)¶
(𤣥注曰龍門山名也岝&KR2249;髙貌廣雅曰墾治也/與墾音義/同廣雅曰鐫謂之鏨與嶄古字通孔安國尚書傳曰治山通)¶
(水故以山名尚書曰嵎夷既略孔安國曰用功少曰略周書/曰禹渫七十川大利天下尚書大傳曰百川趨於海爾雅曰)¶
(潛深也説文曰渫除去也泱漭廣大也澹泞澄深也音紵/銑曰墾斸也陵鑾亦山也嶄鑿攻掘之稱既盡也言水潛流)¶
(漸巳渫理也泱漭澹泞通流貌羣山畫爲川略/䟽畎百川皆安理而通流騰湧傾注以赴下勢)江河既導¶
萬穴俱流椅(居/蟻)拔五嶽竭涸九州瀝滴滲(七/林)淫¶
薈(烏/外)蔚雲霧㳙流泱瀼(乃/㓪)莫不來注(善曰尚書曰/岷山導江又)¶
(曰導河積石淮南子曰溏有萬穴椅拔竭涸言水既除椅拔/而出竭涸而乾也椅引也廣雅曰拔出也五嶽泰華霍&KR0106;嵩)¶
(賈逵國語注曰涸竭也尚書序曰禹别九州説文曰瀝滴水/下滴瀝也滲淫小水津液也滲音侵薈蔚雲霧霑潤也毛詩)¶
(曰薈&KR0006;蔚&KR0006;南山朝隮㳙流小流也泱瀼渟淤也漢書杜欽/曰屯民河羡溢有填淤反瀼之害泱烏黨反瀼乃蕩切說文)¶
<pb:KR4h0003_SBCK_012-2b>¶
(曰注灌也/翰曰導理也萬穴水道也椅亦拔也言江河既/理水道俱流五嶽如拔出九州皆竭涸涸乾也瀝滴滲淫小)¶
(水也薈蔚雲霧津潤氣也㳙流亦小水泱/瀼流貌言此諸水莫不皆來注入于海)於廓靈海長¶
爲委輸(去聲/善曰毛萇詩傳曰於歎辭也爾雅曰廓/大也孟子曰舜使禹䟽九河瀹濟漯而注諸海)¶
(禮記曰三王之祭川也或源或委鄭玄曰委流所聚淮南子/曰河水九折注海而流不絶者崐崘之輸也/良曰於廓美)¶
(大也靈者言其神靈多怪異也長爲/委輸言衆水皆委輸送而入于海)其爲廣也其爲怪¶
也宜其爲大也爾其爲狀也(銑曰此豫/説其貌)則乃浟(由)¶
湙(亦)㶑(力/冉)灎(以/冉)浮天無岸(善曰浟湙流行之貌㶑灎/相連之貌玄中記曰天下)¶
(之多者水焉浮天載地説文曰浮汎也/銑曰皆漫波狀貌廣大無岸若天浮於上)浺(五/冲)瀜沆(臣)¶
(作滉胡/廣切)瀁(余/兩)渺(眇)瀰(彌)湠(炭)漫(翰曰平/逺貌)波如連山乍¶
合乍散(善曰浺瀜沆瀁深廣之貌渺瀰湠漫曠逺之貌融音/融荘子曰波若山/翰曰風起波髙如山之連合散)¶
<pb:KR4h0003_SBCK_012-3a>¶
(不/定)嘘噏(許/急)百川洗滌淮漢襄陵廣舄(五臣作斥/昌亦切)㶀¶
(交)㵧(葛)浩汗(善曰嘘噏猶吐納也尚書大傳曰百川趨/於海淮漢之流小而且穢故洗滌之尚書)¶
(曰懐山襄陵又曰海濵廣斥史記曰斥爲舄古今字也㶀㵧/廣深之貌/翰曰嘘吹吸斂也言潮起則百川逆流若吹之)¶
(也潮落則如斂之而入也洗滌謂潮往來於中也襄上陵/越也廣斥海畔地言潮水上越於畔也㶀㵧浩汗廣大皃)若¶
乃大明㩠(五臣/作鏕)轡於金樞之穴翔陽逸駭於扶¶
桑之津(善曰大明月也言月將夕也周易曰懸象著明/莫大乎日月㩠猶攬也月有御故言轡金西方)¶
(也河圖帝覧嬉日月者金之精月有窟故言穴伏滔望清賦/曰金樞理轡素月告望義出於此㩠彼苖切翔陽日也言日)¶
(初出也淮南子曰日陽之主也日中有烏故言翔逸駭言出/疾也廣雅曰駭起也山海經曰陽谷上有扶木者扶桑也十)¶
(日所浴/濟曰鑣轡排沫也金樞西/方月之沒處扶桑之津日出之處)彯(匹/遥)沙礐(苦/角)石蕩¶
&KR2078;(聿)㠀濵(善曰言此二時風尤疾也易通卦驗曰巽風/不至則大風發屋揚沙説文曰礐石聲也春)¶
<pb:KR4h0003_SBCK_012-3b>¶
(秋命歴序曰大風飄石&KR2078;風疾皃説文曰㠀海中往往有山/可居曰㠀/良曰言月將没時日初出時風急激動海水水)¶
(波疾涌乃蕩沙礐石相/擊聲蕩&KR2078;蹙浪急疾)於是鼓怒溢浪揚浮更相觸¶
搏飛沫起濤狀如天輪膠戾而激轉又似地軸¶
挺拔而爭廻(善曰言風既疾而波鼓怒也上林賦曰沸/乎暴怒蒼頡篇曰濤大波也吕氏春秋曰)¶
(天地如車輪終則復始髙誘曰輪轉也上林賦曰宛潬膠盭/河圖括地象曰地下有四柱廣十萬里有三千六百軸廣雅)¶
(曰梃出也/向曰言風急鼔擊怒溢浪飛揚浮涌於空相觸/搏爲沫起其波濤也膠戾環旋皃波濤相連如輪環旋而不)¶
(絶也又似地軸拔出於/地而波浪爭爲廻復也)岑嶺飛騰而反覆五岳鼓¶
舞而相磓(都廻反/善曰岑嶺五嶽言波濤之形遞相/觸激故或反覆故或相磓也爾雅曰山小而)¶
(髙曰岑五岳泰華霍&KR0106;嵩磓猶激也丁迥切/銑曰岑嶺山/也言波浪如山飛騰上下反覆其髙大揺動似五岳鼓舞而)¶
(相磓/瀑也)濆(五臣本/作汾渭)淪而滀(丑/六)漯(他/荅)鬱沏(切)迭而隆¶
<pb:KR4h0003_SBCK_012-4a>¶
頺(善曰/亂皃濆淪相糾皃漯攅聚皃欎盛皃沏迭疾皃/隆頺不平皃/音謂漯音累迭徒結切/向曰皆起伏)¶
(磓瀑急/疾皃)盤&KR4208;(乙/于)激而成窟&KR2216;(七/笑)&KR2160;(吐甘切五臣/作土含切)滐(桀)¶
而爲魁(善曰盤盓旋遶也&KR2216;&KR2160;峻波也毛萇詩傳曰傑特/立也賈逵國語注曰川阜曰魁盓音洿/翰曰言)¶
(波浪盤盓曲折相激忽成深窟&KR2216;&KR2160;滐皆/浪卒起皃魁大峻皃言浪卒起則大峻)㴸(失/冉)泊(昔/白)栢¶
(五臣作/洦音陌)而迆(以/爾)颺(余/諒)磊(洛/罪)匒(苦/荅)匌(合)而相豗(呼廻/反)¶
(善同翰注/翰曰㴸疾也泊栢小波也迆颺小波邪起皃磊/大石匒匌重疊波豗擊也言小波疾而邪起猶大波而重疊)¶
(相/擊)驚浪雷奔駭水迸集開合解㑹瀼瀼(傷)濕濕¶
葩華踧(女/六)沑(子/丑)㴿(奴/頂)濘(頂)潗(子/立)㵫(女立反/善曰/七發曰波湧而)¶
(濤起横奔似雷字書曰迸散也踧沑蹙聚也㴿濘沸皃潗㵫/沸聲也/銑曰驚散如雷奔也駭亦驚也迸并也言驚浪如)¶
(雷而并集如開而復合或散而復㑹瀼瀼濕濕開合/皃葩華分散皃踧沑㴿濘潗㵫並蹙聚沸騰之皃)若乃¶
<pb:KR4h0003_SBCK_012-4b>¶
# SB1_1900-009.png
# page missing
<pb:KR4h0003_SBCK_012-4b>¶
楫汎海凌山於是候勁風掲(桀)百尺維長綃(所/交)¶
挂帆席望濤逺決冏(九/永)然鳥逝鷸(聿)如驚鳧之¶
失侣倐如六龍之所掣一越三千不終朝而濟¶
所届(善曰列子曰殊方偏國張湛曰偏邊也毛詩曰肅肅/王命爾雅曰駿速也郭璞曰駿猶迅速亦疾也方言)¶
(曰楫謂之橈東方朔對詔曰凌山越海窮天乃止廣雅曰掲/舉也百尺㠶檣也綃今之㠶綱也以長木爲之所以挂㠶也)¶
(劉熈釋名曰隨風張幔曰㠶或以席爲之故曰㠶席也蒼頡/篇曰冏光也鷸疾皃蘇武荅李陵書曰雖乘雲附景不足以)¶
(比速晨鳧失羣不足以喻疾春秋命曆序曰皇伯登出扶桑/日之陽駕六龍以上下說文曰掣引而縱也充制切左氏傳)¶
(曰子文訓兵於睽終朝而畢爾雅曰濟度也孔安國尚書傳/曰届至也/銑曰鼔動楫棹維連也綃連㠶繩也逺方之國)¶
(有急來告將宣君命則飛迅流動輕棹浮㠶於海凌歴於山/則伺候長風舉百尺之檣連綃繩挂㠶席乘長風望波濤决)¶
(列而去如鳥飛之疾如驚鳧失侣而相求逐也冏鳥飛皃鷸/倐疾也六龍駕日車言舟得風勢疾又如六龍之所掣日車)¶
<pb:KR4h0003_SBCK_012-5a>¶
(也故一日三千里則不/終夜而及於所至之處)若其(五臣/作乃)負穢臨深虚誓愆¶
祈則有海童邀路馬銜當蹊(善曰負穢言身有罪若/負荷然尚書曰負罪引)¶
(慝杜預左氏傳注曰愆失也鄭𤣥周禮注曰祈禳也吳歌曰/仙人齎持何等前謁海童爾雅曰邈遮也陸綏海賦圖云馬)¶
(銜其狀馬首一角而龍形杜預左氏傳注曰蹊徑也/向曰/負穢者謂言不忠信虚爲誓約祈神不荅者則爲海童馬銜)¶
(邀其路將必害之蹊亦道/也馬銜海童並海中神怪)天吴乍見而髣髴蝄像¶
暫曉而閃屍羣妖遘迕眇䁘(余/沼)冶夷(善曰山海經/曰朝陽之谷)¶
(神爲天吳爲水伯説文曰彷彿見不諟也楚辭曰時彷彿以/遥見國語仲尼曰丘聞之水之怪龍罔象木之怪䕫魍魎韋)¶
(昭曰罔象食人閃屍暫見之皃閃式染切爾雅曰遘遇也小/雅曰迕犯也眇䁘視皃冶夷妖媚之皃也/向曰天吴蝄像)¶
(並海神也髣髴不分明皃暫曉謂暫/見即没也閃屍疾見皃羣妖言多也)決帆摧橦(直/江)戕(牆)¶
風起惡(去)廓如(五臣本/作然字)靈變惚怳幽暮氣似¶
<pb:KR4h0003_SBCK_012-5b>¶
天霄靉(愛)靅(費)雲布(善曰橦百尺也杜預左氏傳注/曰戕卒暴之名也起惡起爲暴)¶
(惡也廓猶開也言廓然暫開如神之變惚怳之頃而又幽暮/也鄭𤣥禮記注曰幽暗者不明也言海神吐氣於天霄靉靅)¶
(昬闇皃韓子曰雲布風動/翰曰言有風起也乃決破帆席/摧折橦木也橦檣也戕風暴風也言風忽起舟人惡之廓然)¶
(急疾靈物變化惚怳不明以作幽暗/其氣如天雲也靉靅雲氣皃霄天也)䨹(叔)昱絶電百色¶
妖露呵㗵(許/勿)掩鬱(五臣/作忽)矆(居/&KR0350;)睒(失/冉)無度(善曰䨹昱/疾皃妖露)¶
(爲妖而呈露也呵㗵掩欎不明皃説文曰矆大視也又曰睒/暫視也/良曰䨹昱絶電言赤光疾出又没有如雷電光絶)¶
(百色見矣呵㗵掩忽謂吞吐光色疾/也矆睒無度眩惑於人亦無節度)飛澇(音/勞)相磢(楚/爽)激¶
勢相沏(楚/櫛)崩雲屑雨浤浤(火/宏)汨汨(于筆反/善曰/言戕風迅爽而)¶
(波浪相衝也澇大波也郭璞方言注曰磢錯漺與磢同楚兩/切沏摩也屑雨飛灑之貌言波浪飛灑似雲之崩如雨之屑)¶
(也李尤辟雝賦曰興雲動雷飛霄風雨浤浤汨汨波浪之聲/也浤音宏/良曰沏浪相拂也言大波之飛相磨激勢相拂)¶
<pb:KR4h0003_SBCK_012-6a>¶
(屑猶分散也浤浤/汨汨騰湧急激皃)&KR1974;(勑/甚)踔(丑/角)湛(以/甚)&KR1424;(五臣/藥)沸潰(作渭)渝¶
溢(濟曰波前/却騰躍皃)瀖(呼/郭)泋(卉五臣/本音諱)濩渭蕩雲沃日(善/曰)¶
(&KR1974;踔湛&KR1424;波前却之皃潰亂流也渝亦溢也瀖泋濩渭衆波/之聲濩音鑊/濟曰水畔生雲故蕩之日光浮於中故沃之)¶
於是舟人漁子徂南極東或屑没於黿鼉之穴¶
或挂罥於岑(五臣/作巖)㟼(敖)之峯或掣掣(充/制)&KR0165;&KR0165;¶
(余/制)於祼人之國或汎汎悠悠於黒齒之邦(善曰/言風)¶
(起而浪驚故漂浮而無定毛萇詩傳曰極至也言被漂溺死/非一所也屑猶碎也禮記曰屑桂與薑聲類曰罥係也爾雅)¶
(曰山多小石曰㟼牛髙切掣掣洩洩任風之皃汎汎悠悠隨/流之皃淮南子曰自西南至東南有裸人國黒齒民許慎曰)¶
(其民不衣也其人齒黑/翰曰漁子取魚人言風波之勢壯/舟人不制故東南不定屑碎也言舟碎人沒於黿鼉之穴也)¶
(潮水起則漂凌上山舟人亦隨而上故挂於/山峯也巖㟼山也裸人黒齒並海外國名)或乃萍流而¶
<pb:KR4h0003_SBCK_012-6b>¶
浮(五臣/作蓬)轉或因歸風以自反徒識觀怪之多駭¶
乃不悟所歴之近逺(善曰謝承後漢書鄭玄戒子書/曰黄巾爲害萍浮南北蒼頡篇)¶
(曰駭驚也説文曰悟覺也/翰曰言不生還者多故云或乃/也言人或不死者如水萍之流或因廻風以自歸也其行人)¶
(徒見神怪之多驚駭䰟氣散/失亦不知所行歴之近逺)爾其大量也則南澰(歛)¶
朱崖北灑(五臣/作洗)天墟東演(去)析木西薄青徐經¶
途(五臣/作綸)瀴(烏/冷)溟萬萬有餘(善曰廣雅曰澰漬也東都/主人曰南燿朱垠垠亦崖)¶
(也爾雅曰北陸天墟音區説文曰演長流也言流至析木之/境爾雅曰析木謂之天津海在青徐之東故云西薄小雅曰)¶
(薄迫也尚書曰海岱惟青州又曰海岱及淮惟徐州鄭玄周/禮注曰經謂里數也瀴溟猶絶逺杳冥也溟莫冷切/良曰)¶
(此言其大也澰浸也朱崖炎洲也演及也/青徐二州在海西經闊也瀴溟亦闊皃)吐雲霓含龍¶
魚隱鯤鱗潛靈居(善曰淮南子曰四海之雲湊鯤鱗/或爲昆山昆山方壷之屬也靈居)¶
<pb:KR4h0003_SBCK_012-7a>¶
(衆仙所處也/良曰霓紫雲也鯤大魚名/大數千里也靈居謂方丈三山神仙之居)豈徒積太(五/臣)¶
(作/大)顛之寳貝與隨侯之明珠(善曰琴操曰紂徙文王/於羑里擇日欲殺之於)¶
(是太顛散宜生南宫适之屬得水中大貝以/獻紂立出西伯墨子曰和氏之璧隨侯之珠)將丗之所收¶
者常聞所(五臣/作其)末名者若無(善曰言丗之所收者常/聞其名其或末名者若)¶
(本無也/向曰言海中豈徒多積寳貝與明珠而巳則/丗所收用者雖常聞之其有不知名目者若無言不無矣)且¶
希丗之所聞惡(五臣/作焉)審其名故可仿像其色靉¶
(於/愷)霼(虚/豈)其形(善曰言希丗乃一聞之故不能審其名魯/靈光殿賦曰邈希丗而特出惡音烏仿像)¶
(靉霼不審之皃/銑曰焉何也且希丗所聞之寳何能/審詳其名故可仿像其色靉霼其形仿像靉霼不明皃)爾¶
其水府之内極深之庭則有崇㠀巨鼇峌(庭/結)&KR1160;¶
(五/結)孤亭擘洪波指太清竭磐石栖百靈颺(平)凱¶
<pb:KR4h0003_SBCK_012-7b>¶
風而南逝廣莫至而北征(善曰劉劭趙都賦曰其東/則有天浪水府百川是理)¶
(崇㠀五岳也巨鼇大鼇也列仙傳曰巨鼇負蓬萊山而抃滄/海之中列子曰渤海之東名曰歸墟其中有五山帝命禺强)¶
(使巨鼇十五舉首戴五山峙而不動説文曰海中往往有山/可依止曰㠀峌&KR1160;髙皃山居海中故云擘峻極際天故云指)¶
(鄭衆周禮注曰擘破裂也東方朔十洲記曰冥海洪波百丈/鶡冠子曰上及太清下及太寧鄭𤣥禮記注曰竭猶戴也聲)¶
(類曰磐大石也百靈衆仙言巨螯多力遡風而行也吕氏春/秋曰南方曰凱風北方曰廣莫風/翰曰崇㠀蓬萊方丈瀛)¶
(洲三山在海中大鼇負之而浮峌&KR1160;孤亭髙皃太清天也山/在海中若鑚擘洪波而出髙峻指天也竭立也言山下磐石)¶
(如立也棲百靈謂神仙在中凱風南風風颺則南往也廣莫/北風風至則北行大鼇力壯勇常負此山逆風而行也鼇水)¶
(蟲/名)其垠(銀)則有天琛水怪鮫人之室瑕石詭暉¶
鱗甲異質(善曰天琛自然之寳也尚書曰天球在東序/水怪竒石生乎水濵也尚書曰鈆松怪石曹)¶
(子建七啓曰戲鮫人劉淵林吳都賦注曰鮫人水底居説文/曰瑕玉之小赤色者也詭暉别色説文曰詭變也異質殊形)¶
<pb:KR4h0003_SBCK_012-8a>¶
(也廣雅曰質軀也/銑曰天琛水怪珍寳也鮫人龍屬人/狀居於水底瑕石怪石也詭異而有光暉鱗甲皆有竒狀也)¶
若乃雲錦散文於沙汭之際綾羅被光於螺蚌¶
之節(善曰言沙汭之際文若雲錦螺蚌之節光若綾羅也/毛萇詩傳曰芮崖也芮與汭通曹植齊瑟行曰蚌蛤)¶
(被濵崖光采如錦紅/銑曰雲錦朝霞也沙汭之際散其/文章如此色也水北曰汭螺蚌曲節之文若綾羅之光被)繁¶
采揚華萬色隱鮮陽冰不冶隂火潛然(善曰/説文)¶
(曰隱蔽也言其陽則有不冶之冰其隂則有潛然之火也晏/子春秋曰隂冰凝陽冰厚五寸説文曰冶銷也/銑曰揚華)¶
(甲蟲名采色繁麗也萬物皆有鮮明之色而隱在於中也冶/銷也言陽處雖有冰而不銷隂處或有火而潛然皆變化使)¶
(寒暑不/均也)熺(許/眉)炭重燔(煩)吹烱(古/永)九泉朱&KR2440;(熖)緑¶
煙䁏(一/眇)眇蟬蜎(一縁反/善曰廣雅曰熺熾也重燔猶/重然也吹猶然也漢書趙氏無吹火焉)¶
(説文曰烱光也言火之光下照九泉也有九重故曰九泉䁏/眇蟬蜎煙𧰟飛騰皃&KR2440;與爓同/翰曰熺炭謂炭之有光者)¶
<pb:KR4h0003_SBCK_012-8b>¶
(重燔滅而重然也吹其光色烱然曜/於九泉幽暗之處䁏眇蟬蜎逺視皃)魚(五臣本/作其魚)則横海之¶
鯨突杌孤遊戞巖㟼偃髙濤茹鱗甲吞龍舟噏¶
(虚/及)波則洪連踧(子/六)蹜(所/六)吹澇(去)則百川倒流(善曰/弔屈)¶
(原曰横江湖之鱣鱏郭璞山海經注曰横塞也突杌髙皃戞/猶㮣也廣雅曰茹食也莊子曰吞舟之魚碭而失水髙誘淮)¶
(南子注曰龍舟大舟劉劭趙都賦曰巨鼇冠山陵魚吞舟吸/潦吐波氣成雲霧踧蹜聚皃/翰曰鯨魚大魚横於海中突)¶
(杌髙皃戞歴刮也言行則戞刮巖山波濤雖髙爲之偃伏言/其食魚鼈之類吞其大舩洪大連浪也踧蹜流不進也澇髙)¶
(浪也噏波則洪浪不/進吹浪則百川逆流)或乃蹭嶝窮波陸死鹽田巨¶
鱗挿雲鬐鬛刺天顱骨成嶽流膏爲淵(善/曰)¶
(蹭七鄧切蹬音鄧鹽田海邊也張揖上林賦注曰海水之崖/多出鹽也郭璞上林賦注曰鰭魚背上鬛也南都賦曰森䔿)¶
(䔿而刺天廣雅曰顱謂之䫳䫫音盧魏武四時食制曰東海/有魚如山長五六里謂之鯢時死岸上膏流九頃春秋元命)¶
<pb:KR4h0003_SBCK_012-9a>¶
(苞曰積骨成山流血成淵/濟曰此說大鯨失浪也蹭蹬失/𫝑皃窮波淺波也陸死鹽田謂死於岸上海畔故云鹽田巨)¶
(大也顱骨頭骨也膏脂也言大鱗插入雲/鬐鬛上刺天頭骨成山流脂爲淵並言極大)若乃巖坻(直/夷)¶
之隈沙石之嶔(欽)毛翼産鷇(苦/候)剖𡖉成禽鳧¶
雛離褷(所/宜)鶴子淋滲(所今反/善曰郭璞上林賦注/曰坻岸也説文曰隈水曲也嶔)¶
(岑也爾雅曰生哺鷇郭璞曰鳥子湏母食也剖猶破也西京/雜記曰太液池其間鳧鶵鶴子布滿充積銑曰巖坻小山也)¶
(嶔沙岸之下傍頺者也毛翼鳥族也産生也鷇鳥子剖破其/𡖉子乃出也鳧鳥名雛鳥兒也離褷淋滲毛羽初生皃言海)¶
(畔山曲之中/有此羣物)羣飛侣浴戲廣浮深翔霧(五臣/作騖)連¶
軒&KR0165;&KR0165;(余/丗)淫淫(善曰軒舉也&KR0165;&KR0165;淫淫飛翔之皃/銑/曰侣亦羣也言此羣鳥或戲廣處或浮)¶
(深處鶩飛也言飛翔自得天性/連軒飛皃&KR0165;&KR0165;淫淫沈浮皃)飜動成雷擾翰爲林¶
(五臣/作霖)更相叫嘯詭色殊音(善曰翻動皃漢書趙王/曰聚蚊成雷孔安國尚)¶
<pb:KR4h0003_SBCK_012-9b>¶
(書傳曰擾亂也王弼周易注曰翰髙飛皃/銑曰翻/飛言飛動之聲如雷羽翰擾亂積多如霖雨詭異也)若乃¶
三光既清天地融㓪不汎陽侯乘蹻(去/喬)絶往覿¶
安期於蓬萊見喬山之帝像(善曰淮南子曰夫道紘/宇宙而章三光杜預左)¶
(氏傳注曰融㓪也淮南子曰武王渡于孟津陽侯之波逆流/而擊曹植苦寒行曰乘蹻追術士逺在蓬萊山抱朴子曰乘)¶
(蹻可以周流天下蹻道有三法一曰龍蹻二曰氣蹻三曰鹿/盧蹻列仙傳曰安期先生謂始皇曰後千歳求我蓬萊山下)¶
(史記曰武帝祭黄帝冢橋山上曰吾聞黄帝不死今有冢何/也或對曰黄帝已仙上天羣臣葬其衣冠也/良曰三光日)¶
(月星融通㓪明也言海氣浮三光清見天地之通明也陽侯/波神蹻龍氣也安期仙人也黄帝陵在喬山言不汎風波乘)¶
(龍横絶往見仙人於蓬萊復/見喬山以思黄帝之像也)羣(五臣/作神)仙縹(匹/妙)眇餐玉¶
清涯(冝)履阜郷之留舄被羽翮之襂(所今/反)纚(所/冝)¶
(反/善曰縹眇逺視之皃魯靈光殿賦曰忽瞟眇以響像列/仙傳曰赤松子服玉列仙傳曰安期先生琅邪阜郷人自言)¶
<pb:KR4h0003_SBCK_012-10a>¶
(千歳秦始皇與語賜金數千萬於阜郷亭皆置去留書以赤/舄一量爲報言仙人以羽翮爲衣漢書曰天道將軍衣羽衣)¶
(襂纚羽垂之皃/向曰言食玉漿於/清水之畔舄履被服也餘同善注)翔天(五臣/作大)沼戲窮¶
溟甄(古/然)有形於無欲永悠悠以長生(善曰莊子曰/窮發之北有)¶
(溟海者天池也言衆仙所表有形而無情欲故能乆視長生/也鄭𤣥尚書緯注曰甄表也淮南子曰有形之類莫尊於水)¶
(莊子曰同乎無欲老子曰常無欲以觀其妙又曰長生乆/視之道/翰曰羣仙飛戲於此中也甄明也餘同善注)且¶
其爲器也包乾之奥括坤之區(善曰周易曰乾爲/天坤爲地孔安國)¶
(尚書傳曰奥内也又曰區域也/濟曰言其廣大包括天地之&KR0055;要)惟神是宅亦祇是¶
廬何竒不有何怪不儲(善曰神祇衆靈之通稱非/惟天地而巳禮記曰有天)¶
(下者祭百神也説文曰儲積也/良曰宅/居也言神祗之所居處竒怪之所儲積)茫茫積流含¶
形内虚曠哉坎德卑以自居(善曰班彪覧海賦/曰余有事於淮浦)¶
<pb:KR4h0003_SBCK_012-10b>¶
(觀滄海於茫茫孫卿子曰不積小流無以成河海含形内虚/言水能含衆形内虚似乎謙也孫卿子曰水清則見物之形)¶
(周易曰君子以虚受人周易曰坎爲水家語金人銘曰江海/雖左長百川以其卑也周易曰謙謙君子卑以自牧管子曰)¶
(夫人能赴髙水獨赴下卑也而水以爲都居也一銑曰茫茫/多皃積衆也言海衆川所入含養羣形也内虚言水平則受)¶
(不遺巨細也曠大也北方坎爲水言大哉美之也/居處也言海居卑故爲百川長守卑故爲人之主)𢎞往納¶
來以宗以都品物類生何有何無(善曰自海而往/𢎞之而令大自)¶
(外而來納之而不逆尚書曰江漢朝宗于海山海經曰和山/實爲河之九都郭璞曰九水所潛故曰九都品物言諸品物)¶
(以類相生何所不有何者而無言其多也韓詩外傳曰夫水/羣物以生品物以正李尤翰林論曰木氏海賦壯則壯矣然)¶
(首尾負掲狀若文章亦將由未成而然也/翰曰宗尊也都/謂聚也大往者潮起而出納來者來則納之不逆細流所以)¶
(爲百川之尊而所聚萬物集類百/生亦何所不有亦何所履無之)¶
　　　江賦(善曰釋名曰江者公也出物不私故曰公/也風俗通曰江者貢也爲其出物可貢晉)¶
<pb:KR4h0003_SBCK_012-11a>¶
(中興書曰璞以中興三宅江/外乃著江賦述川瀆之美)¶
　　　　郭景純(善曰臧榮緒晉書曰郭璞字景純河/東人璞性放散不脩威儀爲佐著作)¶
(後轉王敦記室參軍敦謀逆爲敦所害又/云有人見其睡形變鼉云是鼉精/向曰)¶
(璞嗜酒好色有竒才璞以/中興王居江外爲著江賦)¶
咨五才之並用寔水德之靈長(善曰左氏傳宋子/罕曰天生五材人)¶
(並用之廢一不可杜預曰金木水火土也淮南子曰夫水者/大不可極深不可測無公無松水之德也/向曰咨歎美之)¶
(也寔實也靈長言上/善柔德廣大利物也)惟岷山之導江初發源乎濫¶
觴(善曰惟發語之辭尚書曰岷山導江東别爲沱南都賦/曰發源巖穴家語孔子謂子路曰夫江始於岷山其源)¶
(可以濫觴及其至於江津不舫舟不避風則不可以渉王肅/曰觴所以盛酒者言其微也/翰曰謂初發源小如一盞)¶
聿經始於洛沬(昧)攏萬川乎巴梁(善曰薛君韓/詩章句曰聿)¶
<pb:KR4h0003_SBCK_012-11b>¶
# SB1_1900-024.png
# page missing
<pb:KR4h0003_SBCK_012-11b>¶
(武陵郡充縣歴山澧水所出入沅水經云入江説文曰汲引/水也山海經曰景山睢水出焉南注于沔江又曰荆山漳水)¶
(出焉而東南流注于雎沮與雎同/翰曰漢泗淮湘沅澧沮/漳並水名揔括兼包并吞皆相合爲流也沮漳二水横流入)¶
(江故云/汲引)源二分於崌(居)崍(來)流九𣲖乎潯陽鼓洪¶
濤於赤岸綸餘波乎柴桑(善曰山海經曰岷山東北/百四十里崍山江水出焉)¶
(又東百五十里崌山江水出焉而東流注于大江郭璞曰崍/山中江所出也崌山北江所出也水别流爲派尚書曰荆州)¶
(九江孔殷應劭漢書注曰江自廬江潯陽分爲九也漢書廬/江郡有潯陽縣西京賦曰起洪濤而揚波七發曰凌赤岸或)¶
(曰赤岸在廣陵興縣廣雅曰淪没也餘波濤之餘波也言濤/之餘波至柴桑而盡也尚書曰餘波入于流沙漢書豫章郡)¶
(有柴桑縣/向曰鼔激洪大也濤潮水也綸息/也言大潮水激浪於赤岸赤岸山名餘同善注)綱(五臣/作網)絡¶
羣流啇㩁(苦/角)㳙(古/𤣥)澮(古/外)表神委於江都混流宗¶
而東會(善曰廣雅曰啇度也許愼淮南子注曰揚㩁粗略/也㳙澮小流也爾雅曰注溝曰澮也鄭𤣥曰委流)¶
<pb:KR4h0003_SBCK_012-12a>¶
(所聚尚書曰江漢朝宗于海漢書曰廣陵國有江都縣東㑹/于海尚書曰東㑹于泗沂/良曰網絡羣流猶籠羅衆水也)¶
(啇㩁猶都盧也言都盧攝而納之表見也言深廣故曰神也/言見深廣之皃所聚於江都合羣流而爲尊乃將東㑹于海)¶
(也)注五湖以漫漭灌三江而漰(普/萌)沛(普/㑹)滈(胡/道)汗¶
六州之域經營炎景之外所以作限於華裔壯¶
天地之嶮介(善曰墨子曰禹治天下南爲江漢淮汝東/流之注五湖之處以利荆楚干越之民史)¶
(記太史公曰余登姑蘇望五湖張勃吳録曰五湖者太湖之/别名也周行五百餘里尚書曰三江既入震澤底定孔安國)¶
(曰自彭蠡江分爲三入震澤又曰震澤吳南太湖名也六州/益梁荆江揚徐臧榮緒晉書曰華陽黒水惟梁州部巴東郡)¶
(益州梁州之南地部蜀郡江州本荆州之東界揚州之南境/也海岱及淮惟徐州部廣陵郡上林賦曰經營于其内南方)¶
(火故曰炎景言江波之濬既作限於華夷天地嶮介因之益/壯也吳録曰魏文帝臨江嘆曰天所以隔南北也周易曰天)¶
(嶮不可升地嶮山川丘陵郭璞爾雅注曰介閡也/翰曰太/湖水分爲五道故曰五湖三江謂浙江吳松浦陽江也漫漭)¶
<pb:KR4h0003_SBCK_012-12b>¶
(寛皃漰沛流聲六州益梁荆江揚徐也域界也滈汗長流皃/經營猶積歴也華中國也裔蠻夷也介大也言江所以限中)¶
(國與蠻夷爲别天/地險大以益壯也)呼吸萬里吐納靈潮自然往復¶
或夕或朝(善曰呼吸萬里言其疾也抱朴子曰糜氏云朝/者據朝來也言夕者據夕至也/向曰呼吸吐)¶
(納謂作嘲波而納羣流湏臾萬里自然往復/或夕或朝皆潮水進退在朝夕而自然也)激逸勢以前¶
驅乃鼓怒而作濤峨嵋爲泉陽之掲玉壘作¶
東别之標(善曰泉陽即陽泉也顧野王輿地志云益州/陽泉縣蜀分縣竹立掲標皆表也水經曰江)¶
(水又東别爲沲開明之所鑿尚書曰岷山導江東别爲沲戰/國策曰舉標甚髙/銑曰逸疾也言潮水激疾之勢先於平)¶
(水而前走則相鼓擊怒而作波濤也峨嵋玉壘二山名江水/自然下流過泉陽東别並江之别名掲亦標也言江水既經)¶
(二水而流皆可作爲標/記知江水之本源也)衡霍磊落以連鎮巫廬嵬(魚/&KR0017;)¶
崫(危/勿)而比嶠(音喬協韻/善曰周禮曰荆州之鎮山曰/衡山鄭𤣥曰在湘水南鎮山名安地德者)¶
<pb:KR4h0003_SBCK_012-13a>¶
(也爾雅曰霍山爲南岳郭璞曰今在廬江西漢書曰南郡巫/縣巫山在西南釋慧逺廬山記曰山在江州潯陽之南爾雅)¶
(曰山銳而髙曰嶠其廟切/翰曰連鎮/謂連而作鎮也磊落嵬崫皆山髙大皃)恊靈通氣濆(忿)¶
薄相陶流風蒸雷騰虹揚霄(善曰莊子曰川谷通/氣故飄風老子曰隂)¶
(陽陶冶萬物韋昭國語注曰蒸升也/良曰協合也合神靈/之變化通山川之氣濆薄氣亂皃相陶猶陶冶所作也流風)¶
(激欎蒸之氣如雷聲也騰起虹/蜺復飄而爲薄雲霄薄雲也)出信陽而長邁淙(悰)大¶
壑與沃焦(善曰信陽即信陵之陽也臧榮緒晉書曰建平/郡有信陵縣吳都賦曰寂寥長邁説文曰淙水)¶
(聲也昨宗切列子曰渤海之東不知幾萬億里有大壑無底/之谷其下無底名歸墟𤣥中記曰天下之大者東海之沃焦)¶
(焉水灌之而不已沃焦山名也在東海南方三萬里/良曰/信陽縣名江水出此而長行淙集也渤海東有大壑而江水)¶
(集/焉)若乃巴東之峽夏后䟽鑿絶岸萬丈壁立赮¶
(五臣/作霞)駮(善曰盛𢎞之荆州記古歌曰巴東三峽巫峽長猨/鳴三聲淚沾裳孟子曰當堯之時洪水横流汜濫)¶
<pb:KR4h0003_SBCK_012-13b>¶
(於天下堯獨憂之舉舜舜使禹䟽九河赮駮如赮之駮也赮/古霞字/翰曰巴東地名有三峽山禹鑿之通江水絶岸髙)¶
(萬丈石壁如立/而雲霞班駮)虎牙嵥(魚/桀)豎(樹)以屹(乙)崒(慈/聿)荆門¶
闕(五臣/作閟)竦而磐(五臣/作盤)礴(善曰盛𢎞之荆州記曰郡西/泝江六十里南岸有山名曰)¶
(荆門北岸有山名虎牙二山相對楚之西塞也虎牙石壁紅/色間有白文如牙齒狀荆門上合下開開達山南有門形故)¶
(因以爲名嵥特立皃屹崪髙峻皃闕竦如闕之竦也西京賦/曰闤闕竦以造天磐礴廣大皃銑曰兩山夾岸相對而江流)¶
(於中竦亦立/也盤礴壯皃)圓淵九廻以懸騰湓(普/寸)流雷呴(乎/后)而¶
電激(善曰淮南子曰藏志九旋之淵許慎曰九旋之淵至/深説文曰騰水涌也蒼頡篇曰湓水聲也聲類曰呴)¶
(嘷也荅賔戲曰遊說之徒風颺電激/銑曰峽間江水深急/激岸石而成圓流故云圓淵也九廻者言深而至九泉或懸)¶
(浪而下或騰波而上湓突擊蹙/如雷呴之聲疾如電光之激)駭浪暴灑驚波飛薄¶
迅澓(扶/福)増澆湧湍疊躍(善曰灑散也飛薄飛騰蕩薄/也澓澓流也王逸楚辭注曰)¶
<pb:KR4h0003_SBCK_012-14a>¶
(洄波爲澆古堯切/翰曰駭驚暴疾薄止也言波浪疾灑或/飛或止也迅急澓廻増髙也澆謂急波疾湧也疊重也言波)¶
(急重/起也)砯(普/冰)巖鼓作漰(普/萌)湱(呼/陌)澩(胡/角)灂(仕角反/善/曰砯水激巖)¶
(之聲也漰湱澩灂皆大波相激之聲也爾雅曰夏有水/冬無水曰澩/向曰砯巖江岸坎穴也餘皆水激射聲)㵗¶
(切/蒲冰反五臣/拜/蒲/宏/火/作薄)&KR3228;(呼/拜)潰濩(呼/穫)泧(沽)漷(呼郭/反)¶
(善曰皆水勢相激流涌皃/向曰皆水擊湧不流貌)潏(胡/决)湟(烏/皇)淴(骨)泱(烏/㓪)㶖(叔)¶
㴸(失/冉)㶒(舒感切五/臣音審)瀹(銑曰並遲流皃/始灼反/善曰皆水流漂/疾之皃)漩(旋)¶
澴(許/𤣥)滎(於/營)瀯(紆/營)渨(&KR0017;)㵽(音誄五臣本/作力&KR0017;切)濆(步/忿)瀑(角)¶
(反/善曰皆波浪回/旋濆涌而起之貌也)溭(助/側)淢(助/域)濜(謹)溳(于/窘)龍鱗結¶
絡(善曰溭淢濜溳參差相次也龍鱗結絡如龍之鱗連/結交絡也潘岳金谷詩曰濫泉龍鱗瀾溭/翰注同)碧¶
沙瀢(杜罪反/五/臣本作胡罪)𣵺(五臣作沲/音徒可)而往來巨石硉(九/骨)矹¶
<pb:KR4h0003_SBCK_012-14b>¶
(五/骨)以前却(善曰瀢𣵺硉矹沙石隨水之皃/向曰江水色/碧故映沙亦爲碧也往來言隨潮水潰沲進退)¶
(皃硉矹石轉動皃潮水/急雖大石而得前却)潛演(胡/胤)之所汨淈(骨)奔溜¶
之所磢(楚/爽)錯(善曰説文曰潛藏也又曰演水脉行地中/戈刄切蒼頡篇曰淈水通皃郭璞方言注)¶
(曰漺錯也漺與磢同廣雅曰錯摩也/銑曰潛演岸沙/下流而沸出者汨沸出皃磢磨也言奔溜急而磨錯岸石)厓¶
隒(魚/撿)爲之泐(魚/勒)嵃(免)碕嶺爲之嵒&KR1292;(善曰說文/曰隒厓也)¶
(周禮曰石有時以泐鄭司農曰泐謂石解散嵃猶嶮也楚辭/曰觸石碕而横逝許慎淮南子注曰碕長邊也/濟曰厓隒)¶
(岸也碕嶺小山也泐嵃嵒崿/皆坎穴言水急激之所爲也)幽澗積岨(五臣/作阻)礐(力/隔)硞¶
(五臣作/硌音客)䃕(盧/角)確(苦角反/善曰爾雅曰山夾水曰澗&KR2333;與/澗同礐硞䃕確皆水激石嶮峻不平之皃)¶
(良曰言山㠀之中幽僻之澗巨石積阻成險/爲江浪急故石相叩爲聲礐硌䃕確石聲也)若乃曽潭¶
之府靈湖之淵澄澹汪洸(烏/宏)瀇(烏/廣)滉(胡/廣)囦(烏/𤣥)¶
<pb:KR4h0003_SBCK_012-15a>¶
泫(音𤣥/善曰鄭𤣥毛詩箋曰曽重也王逸楚辭注曰楚/人名淵曰潭府皆水深廣之皃說文曰注廣也烏黄切)¶
(翰曰曽潭重潭也府猶如人之藏府深不可見也湖水深處/多神靈故云靈湖也澄澹汪洸瀇滉囦泫平漫不流廣深之)¶
(皃)泓汯浻(烏/猛)澋(胡/猛)涒(紆/筠)鄰(五臣作/㔂音鄰)㘤(彎)潾(力銀/反)¶
(善曰皆水勢回旋之皃汯音/宏濟曰水勢漫流曲折皃)混瀚(音翰五/臣作扞)灦(呼/見)渙流¶
映揚焆(音㳙/善曰水勢清深而澄澈光映也蒼頡篇曰/焆明也/翰曰混澣灦渙水動清深澄澈映日而)¶
(有光/明也)溟(莫/冷)漭渺沔(莫/翦)汗汗沺沺(/音田/善曰皆廣大/無際之皃/良同善)¶
(注)察之無象尋之無邊(翰曰水長廣與天/一色故察之無象)氣滃(烏/孔)¶
浡(蒲/沒)以霧杳時鬱律其如煙(善曰滃渤霧出皃欎/律煙上皃成公綏天)¶
(河賦曰氣蓬勃以霧蒸說文曰杳冥也/翰曰滃浡霧/繁多皃鬱律黒盛皃杳深也言江氣忽如霧深時似煙黒)類¶
肧(普/杯)渾之未凝象太極之構天(善曰言雲氣杳冥/似肧胎渾混尚未)¶
<pb:KR4h0003_SBCK_012-15b>¶
(凝結又象太極之氣欲構天也淮南子曰孕婦三月而肧春/秋命歴序曰冥莖無形濛鴻萌兆渾渾沌沌宋均曰渾渾沌)¶
(沌雞𡖉未分也周易曰是故易有大極是生兩儀韓康伯曰/太極者無稱之稱不可得名也/翰曰肧渾渾沌也太極生)¶
(天地者也言江氣類渾沌渾沌氣/未凝結象太極欲構立二儀也)長波浹(子/叶)渫(牒)峻湍¶
崔嵬盤渦(烏/和)谷轉凌濤山頽(善曰埤蒼曰浹渫水滂/溏也小雅曰峻髙也渦)¶
(水旋流也廣雅曰凌馳也王粲遊海賦曰洪濤奮蕩大浪踽/躍山隆谷窳宛亶相搏/銑曰浹流連波皃崔嵬湍髙皃盤)¶
(渦言水深風壯流急相衝盤旋作深渦如谷/之轉凌濤起而上凌空者却下如山之頹)陽侯砐(五/合)¶
硪(我)以岸起洪瀾涴(五臣作蜿/音於逺)演而雲廻峾(五/臣)¶
(本作峾/音銀)淪溛(烏/華)瀤(烏/懐)乍浥(鳥/甲)乍堆(善曰淮南子曰/武王渡于孟津)¶
(陽侯之波逆流而撃砐硪揺動皃涴演廻曲之皃峾淪廻旋/之皃溛瀤不平之皃/銑曰陽侯波神砐硪髙大皃言波髙)¶
(大如岸起也言洪瀾旋曲爲文如雲之/廻也浥下也乍平乍髙如堆阜之髙)豃(呼/減)如地裂豁¶
<pb:KR4h0003_SBCK_012-16a>¶
天開(善曰豃豁開皃易緯曰天下愁地裂山崩漢書曰孝/惠二年天開東北廣十餘丈/向曰豃深穴言水爲)¶
(烈風所吹四靣浪起中爲深穴則豃然如/地裂風波既息煙霧盡銷則豁然若天開)觸曲厓(五臣/作涯)¶
以縈繞(五臣作/澆音叫)駭崩浪而相礧(濟曰/力廻反/善曰相/撃也音雷)¶
(縈澆環旋礧撃/也浪觸曲/岸則環旋浪擎崩則相擊)鼓㕉(苦/合)窟以漰(普/萌)渤乃¶
湓(普/寸)湧而駕隈(善曰㕉亦窟之類也漰渤水聲也渤/蒲没切小雅曰駕凌也/良曰唇穴)¶
(波浪分散曰湓湧言波浪鼓穴窟而/有聲或分湧凌駕於山隈隈曲也)魚則江豚(徒/昆)海狶¶
(喜)叔鮪(于/軌)王鱣(邅)䱻(骨)鰊(練)&KR2554;(特/登)鮋(直/流)鯪(陵)鰩¶
(遥)鯩鰱(音連/善曰南越志曰江豚似豬水土記曰海狶/豕頭身長九尺郭璞山海經注曰今海中有海狶)¶
(體如魚頭似豬爾雅曰鮥䱙鮪郭璞曰鮪屬大者王鮪小者/叔鮪王鱣之大者猶曰王鮪鮥音洛山海經曰䱻魚其狀如)¶
(魚而鳥翼出入有光其音如鴛鴦郭璞曰音滑舊說曰練似/鱦音繩山海經曰&KR2554;其狀如鱖居逵切蒼文赤尾郭璞曰&KR2554;)¶
<pb:KR4h0003_SBCK_012-16b>¶
(音滕舊説曰鮋似鱓楚辭曰鯪魚何所出王逸曰鯪魚鯪鯉/也山海經曰鰩魚狀如鯉又曰鯩魚黒文狀如鮒食之不腫)¶
(郭璞曰音倫廣雅曰鰱/鱮也/良曰並魚名)或鹿觡(格)象鼻或虎狀龍¶
顔(善曰臨海異物志曰鹿魚長二尺餘有角腹下有脚如/人足郭璞山海經注曰麋鹿角曰觡又曰今海中有虎)¶
(鹿魚體皆如魚而頭似虎鹿龍顔似/龍也/翰曰言魚或似此虎龍形也)鱗甲鏙(七/罪)錯煥爛¶
錦斑揚鬐掉尾噴(普/問)浪飛唌(似延反/善曰鏙錯/間雜之皃上林賦曰)¶
(揵鬐掉尾說文曰噴吒也唌沬也/良曰謂魚鱗鏙錯文彩/如錦之煥爛揚舉其鬐鬛揺掉其尾也唌口沬或噴而飛)¶
排流呼哈(乎/合)隨波遊延或瀑(五臣本/作曝)采以晃淵¶
或嚇(呼/厄)鰓乎巖間(善曰說文曰爆灼也今以爲曝曬/也爆蒲角切曝步木切廣雅曰晃)¶
(暉也嚇猶開也/向曰排流逆上也遊延隨長波皃曝露/出向日言魚或出采色以晃中淵或開鰓於巖穴之下)介¶
鯨乘濤以出入鯼(祖/洪)魮(薺)順時而往還(善曰/爾雅)¶
<pb:KR4h0003_SBCK_012-17a>¶
(曰介大也字林曰鯼魚出/南海頭中有石一名石首郭璞山/海經注曰鮆狹薄而長頭大者長尺餘二名刀魚常以三月八)¶
(月出故曰順時/銑曰介孤/也鯨魚孤乘波濤或出或入)爾其水物怪錯則有潛¶
鵠魚牛虎蛟鉤虵(善曰怪錯竒怪雜錯也舊說曰潛鶴/似鵠而大山海經曰魚牛其狀如牛)¶
(陵居蛇尾有翼又曰虎蛟其狀魚身而蛇尾有翼其音如鴛/鴦郭璞山海經注曰今永昌郡有鉤蛇其鉤蛇長數丈尾跂)¶
(在水中鉤取斷岸人及牛馬啖/之/翰曰錯雜也餘皆水物名)蜦(倫)&KR2159;(團)鱟(&KR0049;)蝞(媚)¶
鱝(塤善本/扶粉反)&KR2436;(且/郎)&KR2167;(音麻/善曰說文曰蜦蛇/迷)&KR2086;(屬也黒色潛於神泉之中)¶
(能興雲致雨山海經曰&KR2159;魚其狀如鮒而彘尾郭璞曰言團/如扇之團廣志曰鱟魚似便靣雌常負雄而行失雄則不能)¶
(獨活出交阯南海中臨海水土物志曰蝞似蝦中食益人顔/色有愛媚又曰鱝魚如圓盤口在腹下尾端有毒又曰初寧)¶
(縣多&KR2436;龜形簿頭喙似鵞指𤓰又曰&KR2167;&KR2086;與&KR1314;辟相似/形大如䕠生乳海邊沙中肉極好中啖濟曰並蟲魚名)王¶
珧(姚)海月土&KR0079;石華三蝬(子/工)&KR1526;(流)江鸚螺(力/戈)蜁¶
<pb:KR4h0003_SBCK_012-17b>¶
(旋)蝸(古/花)璅(五臣/作瑣)蛣(詰)腹蟹水母目蝦(音遐/善曰/郭璞山海經)¶
(注曰珧亦&KR1109;屬也臨海水土物志曰海月大如鏡白色正圎/常死海邊其柱如搔頭大中食又曰土&KR0079;正黒如小兒臂大)¶
(長五寸中有腹無口目有三十足炙食又曰石華附石生肉/中啖臨海水土物志曰三蝬似蛙蛤蝬于公切舊説曰&KR1526;江)¶
(似蟹而小有十二腳南州異物志曰鸚鵡螺狀如覆杯頭如/鳥頭向其腹視似鸚鵡故以爲名也舊說曰蜁蝸小螺也南)¶
(越志曰璅蛣長寸餘大者長二三寸腹中有蟹子如榆莢合/體共生俱爲蛣取食又曰海岸間頗有水母東海謂之䖳正)¶
(白濛濛如沫生物有智識無耳目故不知避人常有蝦依隨之/蝦見人則驚此物亦隨之而沒䖳音蜡二字並除嫁切/濟)¶
(曰並水蟲/&KR1109;蛤之屬)紫蚢(胡/岡)如渠洪蚶專車(善曰爾雅曰大貝/曰蚢漢書曰尉佗)¶
(獻紫貝五百尚書大傳曰文王囚於羑里散宜生之江淮之/浦而得大貝如車渠以獻紂鄭𤣥曰渠罔也臨海水土物志)¶
(曰蚶則/徑四尺背似瓦壟有文呼甘切國語孔子曰防風氏/其骨節專車賈逵曰專滿也/向曰如車渠之寳洪蚶似蛤大)¶
(者四五丈獨充/一車故云專車)瓊蚌晞曜以瑩珠石&KR0917;(居/葉)應節¶
<pb:KR4h0003_SBCK_012-18a>¶
而揚葩(善曰異物志曰&KR1109;似車螯潔白如玉睎曜向日也/揚雄蜀都賦曰&KR1109;含珠而擘裂南越志曰石&KR0917;形)¶
(如龜脚得春雨則生花花似草華廣雅曰葩花也/銑曰瓊/&KR1109;中出玉常有光曜於水中若瑩光明珠石&KR0917;春生花冬死)¶
(故云應/節揚葩)踞(力/居)蠩(諸)森衰以垂翹𤣥蠣(滯)磈(苦/罪)磥¶
(力/罪)而碨(烏/懐)䃁(烏遐反/善曰南越志曰崌蝫一頭尾有/數條長二三尺左右有脚狀如蠶可食森)¶
(衰垂皃翹尾也臨海水土物志曰蠣長七尺南越志曰蠣形/如馬蹄磈磥碨䃁不平之皃/向曰蜛蝫蟲名翹足也森衰)¶
(足多/貌)或泛瀲(辭豔切五臣/作澰音豔)於潮波或混淪乎泥沙¶
(善曰字書曰㶑泛也水波上及也混淪輪轉之皃廣雅曰混/轉也混胡本切淪力本切/翰曰泛澰水上遊浮返覆皃言)¶
(此蟲魚之類或遊浮/波瀾混没於泥沙)若乃龍鯉一角竒鶬(倉)九頭¶
(善曰山海經曰龍鯉陵居其狀如鯉或曰龍魚一角也劉騊/駼𤣥根賦曰一足之䕫九頭之鶬/濟曰鯉魚名鶬鳥名有)¶
(九/頭)有鼈三足有龜六眸(莫侯反/善曰山海經曰三/足鼈岐尾爾雅曰鼈三足曰)¶
<pb:KR4h0003_SBCK_012-18b>¶
(能郭璞曰今吳興郡陽羡縣山下有池池/中出三足鼈又有六眼龜/良曰眸眼也)赬蟞(灼/滅)胏(扶/廢)¶
躍而吐璣文魮(毗)磬嗚以孕璆(善曰山海經曰珠蟞/之魚其狀如肺而有)¶
(目六足有珠郭璞曰蟞音鼈南越志曰珠鼈吐珠山海經曰/文魮之魚其狀如覆銚鳥首而翼魚尾音如磬之聲是生珠)¶
(玉郭璞曰音/毗良同善注)䖺(充/條)䗤(庸)拂翼而掣(制)耀神蜧(麗)蝹¶
(於/粉)蜦(力/殞)以沈遊(善曰山海經曰䖺䗤狀如黄蛇魚翼出/入有光郭璞曰音條容說文曰蜧蛇屬)¶
(也許慎淮南子注曰黒蜧神蛇也潛於神/泉蜫蜦行皃/翰曰沈潛於水蝹蜦/皃)&KR1411;(蒲/没)馬騰波¶
以嘘(虚)蹀(牒)水兕(似)雷咆(薄/交)乎陽侯(善曰山海經/曰&KR1411;馬牛尾)¶
(白身一角其音如虎郭璞曰音勃黄伯仁龍馬賦曰嘘天慷/慨南越志曰西鞏縣東暨于海其中多水兕形似牛說文曰)¶
(咆嘷也/濟曰&KR1411;馬水獸言騰出於波嘘噴水也蹀行也/水兕水獸咆聲也出而有聲如雷則波浪起也陽侯波神)淵¶
客築室於巖底鮫人構館于懸流(善曰吳都賦/曰淵客慷慨)¶
<pb:KR4h0003_SBCK_012-19a>¶
(而泣珠曹子建七啓曰戲鮫人劉淵林吳都賦注曰鮫人水/底居/向曰淵客鮫人皆水中居故築室構舍於巖流之下)¶
雹布餘糧星離沙鏡(善曰雹布星離言衆多也本草/經曰禹餘糧生東海池澤傅𤣥)¶
(擬楚篇曰光滅星離舊說曰/沙鏡似雲母也/向同善注)青綸競糾縟組爭映(善/曰)¶
(爾雅曰綸似綸組似組東海有之糾繚也縟繁采也/良曰/青綸縟組二草名皆有彩色糾亂爭交也言多而交亂爲暉)¶
(映/也)紫菜(五臣作䓴/而轉反)熒曄以叢被緑苔鬖(所/咸)䯯(沙)¶
乎研上(善曰紫菜色紫狀似鹿角菜而細生海中熒曄光/明皃南越志曰海藻一名海苔生研石上風土記)¶
(曰石髮水苔也青緑色皆生於石通俗文曰髮亂曰鬖髿説/文曰研滑石也研與硯同五見切菜或爲䓴/向同善注)¶
石帆(平)䝉蘢以蓋嶼(序)蓱實時出而漂泳(音/詠)¶
(善曰劉逵吳都賦注曰石帆生海嶼石上草類也又曰嶼海/中洲上有山石家語曰楚昭王渡江中流有物大如斗貟而)¶
(赤直觸王舟舟人取之王大怪使聘魯問孔子孔子曰此所/謂萍實也可剖而食之吉祥也唯霸者爲能得焉王肅曰蓱)¶
<pb:KR4h0003_SBCK_012-19b>¶
(水草也説文曰漂浮也爾雅曰泳游也/翰曰䝉蘢多宻皃言時出者不常有也)其下則金礦丹¶
礫(歴)雲精爥銀珕(麗)珋(留)璿瑰(古/回)水碧潛琘(美/巾)¶
(反/善曰說文曰礦銅鐵璞也古猛切丹礫丹砂也異物志/曰雲母一曰雲精入地萬歳不朽穆天子傳曰乃披圖視典)¶
(曰天子之寳璿珠爥銀郭璞曰銀有精光如爥也説文曰珕/蜃屬也又曰珋石之有光者山海經曰大荒之中有西王母)¶
(之山爰有璿瑰郭璞曰璿瑰亦玉名也旋回兩音山海/經曰耿山多水碧郭璞曰亦水玉類也潛瑉亦水玉也)鳴¶
石列於陽渚浮磬肆乎隂濵(善曰山海經曰共水/多鳴石郭璞曰晉永)¶
(康元年襄陽郡上鳴石似玉色青撞之聲聞七八里尚書曰/泗濵浮磬孔安國尚書傳曰肆陳也/銑曰鳴石似玉撞之)¶
(聲聞數千里生皆向陽故云列於陽渚浮磬石也/可爲磬者生北岸故云隂濵水南曰陽肆亦列也)或熲(古/迥)¶
彩輕漣或焆(㳙)曜涯鄰(善曰蒼頡篇曰焆明也説文/曰鄰水崖間鄰鄰然也涯作)¶
(崖/向曰熲光色也焆明也涯鄰皆畔也言/珍寳之物或光色輕而相漣或明曜於水畔)林無不溽¶
<pb:KR4h0003_SBCK_012-20a>¶
岸無不津(善曰孫卿子曰玉在山而木潤淵生珠而崖/不枯廣雅曰溽濕也鄭𤣥周禮注曰津潤也)¶
(良曰溽津皆潤也言/珠玉所出林岸昏潤)其羽族也則有晨鵠天鷄鴢(於/絞)¶
鷔(敖)鷗&KR2095;(五臣作䳁步末反/善曰山海經曰大鶚音如/晨鵠郭璞曰晨鵠猶晨鳧也爾雅曰翰天雞孫)¶
(炎曰黒身一名莎雞山海經曰鴢其狀如鳧青身而朱目赤/尾郭璞曰音窈窕之窈山海經曰鷔青黄其所集者其國亡)¶
(郭璞曰音敖山海經曰&KR2095;其狀如鳧郭/璞曰音鉗&KR0898;之&KR0898;徒計切/濟注同)陽鳥爰翔于以¶
𤣥月(善曰尚書曰彭蠡既豬陽鳥攸居爾雅曰九月/爲𤣥郭璞曰國語云至于𤣥月也/翰同善注)千¶
類萬聲自相喧聒濯翮䟽風鼓翅&KR1953;(許/聿)(許/月)¶
(反/善曰說文曰聒讙語也䟽理也禮記曰風以爲畜故鳥/不獝麟以爲畜故獸不狘鄭𤣥曰獝狘飛走之皃鷸與獝同)¶
(向曰灌洗&KR1953;毛鼓動也言毛羽洗/濯於水䟽理於風&KR1953;/動翅皃)揮弄灑珠拊拂瀑(蒲/到)¶
(五臣作/蒲末切)沬(善曰洞簫賦曰揚素波而揮連珠說文曰瀑霣也/翰曰言羣鳥揮動於水弄灑成珠拊拂於波瀑而)¶
<pb:KR4h0003_SBCK_012-20b>¶
(爲沬也瀑/水飛也)集若霞布散如雲豁産毻(他)積羽往¶
來勃碣(其列反/善曰字書曰毤落毛也毤與毻同音唾/竹書曰穆王北征行流沙千里積羽行千里漢書)¶
(曰燕地勃碣之間一都㑹也伏琛齊地記曰勃海郡東有碣/石謂之勃碣也/銑曰言羣鳥有文彩而多集則如霞光之)¶
(布散又如雲氣豁開積羽地名方千里羣鳥/産乳毻毛之處勃碣地名亦鳥之所遊也)橉(力/刃)杞稹¶
(之/忍)薄於潯涘栛(力/計)槤(連)森嶺而羅峯(善曰橉杞/二木名也)¶
(字林曰稹稠穊也薄叢生也淮南子曰南遊江潯許慎曰潯/水涯也音潯栛槤亦二木也栛音𨽻良曰此木叢生羅列/)¶
(於/岸)桃枝篔(筠)簹(當)實繁有叢葭蒲雲蔓¶
䙬(一爭五臣/本作一諍)以蘭紅(善曰劉淵林蜀都賦注曰桃枝竹/屬也可爲杖又吳都賦注曰篔簹)¶
(竹生水邊長數丈雲蔓言多而無際也䙬采色相/映也蘭澤蘭也爾雅曰紅蘢舌/良曰同善注)&KR0045;皜(杲)¶
毦(二)擢紫茸(而容/切)䕃潭隩(於/六)被長江(善曰皜白/也毦茸皆)¶
<pb:KR4h0003_SBCK_012-21a>¶
(草花也毦耳利切爾雅曰隩隈也郭璞曰今江東呼爲浦隩/於到切/翰曰擢出也潭深水也隩曲也言衆草花葉䕃於)¶
(深水之曲被/長江之岸)繁蔚(尉)芳蘺隱藹水松涯灌芊(千/見)¶
萰(力/見)潛薈(烏/外)葱蘢(郎公反/善曰蘺江蘺香草也似/水薺水松藥草名也厓灌厓側叢)¶
(生也潛薈水中茂盛也芊萰葱蘢皆青盛皃也/翰曰繁蔚/隱藹多皃涯岸也水木雜生曰灌薈深闇也言滿於涯灌之)¶
(中)鯪(陵)鯥(六)踦(日/眉)&KR1764;(具/俱)於垠(銀)隒(魚/儉)獱(頻)獺睒¶
(失/冉)瞲(呼/穴)乎厱(去/聲)空(善曰楚辭曰鯪魚何所出王逸曰鯪/魚綾鯉也山海經曰有魚狀如牛陵)¶
(居蛇尾其名曰鯥埤蒼曰䟸蹷跳也求悲切聲類曰偏舉一/足曰跼蹄也渠俱切郭璞三蒼解詁曰獱似青狐居水中食)¶
(魚山海經曰釐山滽滽之水出焉有獸名曰&KR0425;其狀如鱬其/毛如彘鬛郭璞曰音蒼頡之頡與&KR0425;同鱬如珠切説文曰睒)¶
(暫視也聲類曰瞲驚視上也厱岸側空處也呼穴切/向曰/鯪鯥二魚名有足踦&KR1764;行皃垠隒岸也言二魚行於岸上獱)¶
(&KR0425;水獸捕魚者睒瞲驚視皃厱/空坎也言其驚視於坎穴之中)迅蜼(聿/季)臨虚以騁巧孤¶
<pb:KR4h0003_SBCK_012-21b>¶
玃(居/縳)登危而雍容䕫㸸(呼/口)翹踛(六)於夕陽鴛雛¶
弄翮乎山東(善曰蜼狖也玃似猕猴也山海經曰岷山/多䕫牛郭璞曰今蜀山中有犬牛重數千)¶
(斤名爲䕫牛又爾雅注曰今青州呼犢爲㸸䕫牛之子也㸸/與同火口切莊子曰齕草飲水翹尾而踛此馬之真性也)¶
(司馬彪曰踛跳也廣雅曰翹舉也山海經曰南禺之山有鵷/雛郭璞曰鵷雛鳯屬也爾雅曰山西曰夕陽山東曰朝陽)¶
(翰曰迅行疾也言其疾速臨空跳騁/玃登危險雍容自得翹踛一足行也)因歧成渚觸澗開¶
渠(善曰穆天子傳曰飲于岐洔之中郭璞曰水歧成洔洔/小渚也/銑曰岐山岸曲處也停水曰渚言江水潮因)¶
(曲成渚山夾爲澗波/潮觸之又爲溝渠也)漱(所/遘)壑生浦區别作湖(善曰周/禮曰善)¶
(爲溝者水漱之鄭𤣥曰漱齧也論語曰區以别矣/向曰漱/蕩也壑亦山曲水蕩之則生浦也水小而不流者區分也廣)¶
(停水曰湖江水/分流而爲也)蹬之以瀿(息/煩)瀷(翼)渫(列)之以尾閭¶
(善曰磴猶益也土登切淮南子曰莫鍳於流瀿而鍳於澄水/許慎曰楚人謂水暴溢爲瀿瀿扶園切淮南子曰潦水旬月)¶
<pb:KR4h0003_SBCK_012-22a>¶
(不雨則涸而枯澤受瀷而無源者也許慎曰瀷湊漏之流也/瀷昌即切莊子海若曰天下之水莫大於海萬川歸之而不)¶
(盈尾閭渫之而不虚司馬彪曰尾閭水之從海出也/翰曰/磴溢也瀿瀷暴溢滿之水也言此水溢於諸浦湖中之水也)¶
(渫出水也水從/海出曰尾閭矣)標之以翠翳泛之以遊菰(善曰標猶/表識也)¶
(草之/薈也菰菰蔣也浮於/水上故曰遊也/良同善注)播匪蓺之芒種挺自然¶
之嘉蔬(善曰孔安國尚書傳曰播布也鄭𤣥毛詩箋曰藝/猶樹也鄭司農周禮注曰芒種稻麥也禮記曰凡)¶
(祭廟之禮稻曰嘉蔬鄭𤣥曰嘉/善也稻苽蔬之屬/翰同善注)鱗被菱荷櫕布水蓏¶
(力/果)翹莖瀵(芳/問)蘂濯穎散裹(善曰鱗被如鱗之被言/多也蒼頡篇曰櫕聚也)¶
(應劭漢書注曰木實曰果草實曰蓏説文曰瀵水浸也廣雅/曰蘂華也穎穗也裹謂草實也髙唐賦曰緑葉紫裹/濟曰)¶
(散開其包/裹之子)隨風猗(於/冝)萎(於/危)與波潭沲(徒/我)流光潛映¶
景炎(羊/染)霞火(善曰潭音覃流光言草之華蘂流耀潛映/波瀾景色外發炎於赮火赮與霞同/銑)¶
<pb:KR4h0003_SBCK_012-22b>¶
(曰皆言草也猗萎隨風皃潭沲逐波動皃流/光光色潛映於水光明矣炎盛於霞火之色)其旁則有¶
雲夢雷池彭蠡青草具區洮(姚)滆(翮)珠(善本/作朱)滻¶
丹漅(子了反/善曰雲夢澤名也吳録曰雷池在晥尚書/曰彭蠡既豬孔安國曰澤名也吳録曰巴陵縣有青)¶
(草湖具區亦澤名也風土記曰陽羡縣西有洮湖水經注曰/中江東南左合滆湖音核又曰朱湖在溧陽又曰沔水又東)¶
(得滻湖水周三四百里丹湖在丹陽/漅湖在居巢)極望數百沆(胡/㓪)瀁¶
(余/兩)皛(胡/了)溔(翰/余少反/善曰七發曰極望成林鄭𤣥禮記注/曰極盡也沆瀁廣大之皃皛溔深白之皃)¶
(曰謂大數百里沆/瀁皛溔深廣皃)爰有包山洞庭巴陵地道潛逵¶
(五臣/作逹)傍通幽岫窈窕(善曰郭璞山海經注曰洞庭地穴/在長沙巴陵吳縣南太湖中有苞)¶
(山山下有洞庭穴道潛行水底云無所不通號爲地脉逵水中/穴道交通者也/向曰巴陵郡/名逵道也窈窕深邃也巴陵)¶
(地道從包山洞庭湖水底潛通諸神/仙無所不至而幽岫深邃有竒狀也)金精玉英瑱(他/見)其¶
<pb:KR4h0003_SBCK_012-23a>¶
裏瑶珠怪石琗(五臣作綷/子㑹反)其表驪虯(渠/幽)樛(居/由)其¶
址(止)梢雲冠其㟽(必眇反/善曰穆天子傳河伯曰示/汝黄金之膏郭璞曰金膏其精汋也)¶
(汋音綽孝經援神契曰玉英玉有英華之色也孫卿子曰琁/玉瑶珠不知佩山海經曰苟林之山多怪石郭璞曰怪石似)¶
(玉也瑱琗謂文采相雜也小雅曰雜采曰綷琗與綷同驪虯/驪龍也在於九重之泉故云樛其址也莊子曰千金之珠在)¶
(九重之淵而驪龍頷下宋𠂻太𤣥經注曰樛猶紏也孫氏瑞/應圖曰梢雲瑞雲人君德至則出若樹木梢梢然也㟽山巔)¶
(也/良曰地道幽岫之間金精玉英生於内故曰飾/其裏也瑶珠之寳怪石之珍生其外故云綷其表)海童¶
之所廵遊琴髙之所靈矯(善曰吳歌曰仙人齎持何/等前謁仙童列仙傳曰琴)¶
(髙浮遊冀州二百餘年後入碭水中乘赤鯉魚來出泊一月/復入水去方言曰矯飛也言飛而去來其中/翰曰海童海)¶
(神)冰(五臣/作水)夷倚浪以傲睨(五/計)江妃含嚬而&KR1531;(彌/延)¶
眇撫凌波而鳧躍吸翠霞而夭矯(善曰山海經曰/從極之川唯冰)¶
<pb:KR4h0003_SBCK_012-23b>¶
(夷&KR0106;都焉冰夷人靣而乘龍郭璞曰冰夷馮夷也莊子曰獨/與天地精神往來而不傲睨於萬物傲睨自寛縱不正之皃)¶
(列仙傳曰江婓二女出遊江濵鄭交甫所挑者孟子注嚬蹙/而言嚬蹙憂皃&KR1531;眇逺視皃法言曰眇綿作炳鄭𤣥禮記注)¶
(曰撫以手按之也廣雅曰凌馳也上林賦曰馳波跳沬廣雅/曰吸飲也陵陽子明經曰春食朝霞朝霞者日始出之赤氣)¶
(夭矯自得之皃/向曰翠霞江上青氣也夭矯飛騰皃言仙/人撫凌波浪又似鳧鳥之遊躍而吸食江上之氣而恣爲飛)¶
(騰/也)若乃宇宙澄寂八風不翔(善曰文中子曰四方上/下謂之宇説文曰宙舟)¶
(車所極覆淮南子曰天有八風條風明庶風清明風景風凉/風閶闔風不周風廣莫風洞蕭賦曰翔風蕭蕭而逕其末)¶
(翰曰言風/波不動)舟子於是搦(女/角)棹涉人於是檥(魚/綺)榜¶
(補郎反/善曰毛詩曰招招舟子人涉卬否搦捉也應劭漢/書注曰檥止也王逸楚辭注曰榜舩櫂也補孟切一曰榜併)¶
(舩也補浪切/翰同善注)漂飛雲運艅艎舳(五臣/作軸)艫相屬萬里¶
連檣(善曰劉淵林吳都賦注曰飛雲吳樓舩之有名者左/氏傳曰楚敗吳師獲其乗舟艅艎杜預曰艅艎舟名)¶
<pb:KR4h0003_SBCK_012-24a>¶
(也説文曰舳舟尾也艫舩頭也埤蒼曰檣颿柱也才/羊切/銑曰軸舩傍艫舩尾也屬連也檣掛帆木也)泝洄¶
㳂流或漁或啇赴(五臣/作越)交益投幽浪(平)竭南極¶
窮東荒(善曰毛詩曰泝洄從之毛萇曰逆流而上曰遡洄/孔安國尚書傳曰順流而下曰㳂列子曰中國之)¶
(人或農或啇或佃或漁交益二州名也周禮曰東北曰幽州/漢書有樂浪郡也淮南子曰章亥自北極步至南極山海經)¶
(有東荒經/翰同注)爾乃(五臣/作𨽻)雰(子/紛)䘲(䕃)於清旭(許/玉)覘(勑/詹)五¶
兩之動靜長風颹(于/&KR0017;)以增扇廣莫䬅(麗)而氣¶
整(善曰方言曰覘視也杜預左氏傳曰氛氣也説文曰雰/亦氛字也鄭𤣥禮記注曰祲隂陽氣相浸漸以成災也)¶
(毛萇詩傳曰旭日始出也鄭𤣥禮記注曰覘闚視也兵書曰/九&KR0049;風法以雞羽重八兩建五丈旗取羽繋其巔立軍營中)¶
(許慎淮南子注曰綄候風也楚人謂之五兩也綄音&KR0074;髙唐/賦曰長風至而波起颹大風皃廣莫風注見上八風郭璞山)¶
(海經注曰䬅䬅急/風皃/翰同善注)徐而不䬐(烏/回)疾而不猛(善曰埤蒼/曰䬐風遲)¶
<pb:KR4h0003_SBCK_012-24b>¶
(也/良曰徐緩䬐遲也言雖/緩不遲雖疾不猛和而得所)鼓帆(平)迅越䞟(陌)漲(張)¶
截泂(古/迥)凌波縱柂(徒/我)電往杳溟(覓冷反叶韻/善/曰劉熈釋名曰隨)¶
(風張幔曰帆或以席爲之故曰帆席䞟猶越也截直度也漲/浻皆深廣之皃揚雄方言曰船後曰舳郭璞曰今江東柂呼)¶
(爲舳也王逸荔枝賦曰飛匡上下電往景還匡勤往反/良/曰迅疾越度䞟過漲闊也截直渡也浻逺也柂船尾所以正)¶
(船也杳溟絶逺/之處電謂疾也)䨴(徒/對)如晨霞孤征眇若雲翼絶嶺¶
(善曰䨴征皃晨霞朝霞也莊子曰大鵬翼若垂天之雲故曰/雲翼言廣大也/翰曰䨴雲急度皃孤者言相連爲一言船)¶
(行如朝霞急度而連行若大/鵬垂雲之翼掩然絶嶺也)倐忽數百千里俄頃飛¶
廉無以睎其蹤渠黄不能企其景(五臣作影/善曰楚辭曰)¶
(往來儵忽何休公羊傳注曰俄者湏臾之間司馬彪莊子注/曰頃久也王肅家語注曰俄有頃也史記曰飛廉善走廣雅)¶
(曰睎視也穆天子傳曰天子之八駿曰渠黄毛詩曰跂/予望之鄭𤣥曰舉足則望見之企與跂通/向同善注)於是¶
<pb:KR4h0003_SBCK_012-25a>¶
蘆人漁子擯(五臣/作濵)落江山衣則羽褐食惟蔬鱻¶
(思延反/善曰謂採蘆捕魚之子也擯落謂被斥擯而漂落/也司馬彪莊子注曰擯棄也鄭𤣥毛詩箋曰褐毛布也聲類)¶
(曰鱻小魚也/銑曰落菴屋之類言其作屋於江濵山/側爲菴也衣裳則毛羽所爲短褐衣也蔬菜鱻魚也)洊¶
(寂/見)澱(廷/見)爲涔夾潨(在/公)羅筌筒灑連鋒罾(子/僧)¶
䍣(雷)比船(善曰説文曰栫以柴木壅水也劉淵林吳都/賦注曰淀如淵而淺澱與淀古字通爾雅曰)¶
(槮謂之涔郭璞曰今作槮叢木於水中魚得寒入其裏因以/薄捕取之也摻蘇感切涔字㢘切説文曰潨小水入大水也)¶
(筌捕魚之器以竹爲之蓋魚笱之屬舊説曰筩灑釣名也罾/䍣皆網名也灑所蟹切/翰曰鋒釣鉤䍣罾網比船下網之)¶
(船而相/比行也)或揮輪於懸碕(竒)或中瀬而横旋忽忘¶
夕而宵歸詠採菱以叩舷(善曰輪釣輪也埤蒼曰碕/曲岸頭也淮南子曰夫歌)¶
(採菱發陽阿楚辭曰漁父鼓拽而去王逸曰叩船舷也/良/曰同善注瀬波也言釣魚者或坐於懸岸之上或行於水中)¶
<pb:KR4h0003_SBCK_012-25b>¶
(波而船横旋也貪/利忘夕尋夜方歸)傲自足於一嘔(五臣本/作軀字)尋風波以¶
窮年(善曰字書曰傲倨也嘔與謳同楚辭曰順風波以南/北&KR0006;霧霄晦以紛紛西京賦曰窮年忘歸猶不能徧)¶
(也/向曰言嘯傲自足樂一/身常尋風波以終百年矣)爾乃域之以盤巖豁之¶
以洞壑䟽之以沲(度/河)汜(善曰尚書/似)鼓之以朝夕(曰沲潛既)¶
(道孔安國曰沲江别名也毛詩曰江有汜漢書枚乗上書曰/游曲臺臨上路不如朝夕之池也/良曰域界也盤巖大山)¶
(言江以大山爲限界也洞深壑海也/言江流壑入于/海沲汜謂江水分流故也鼓之以朝夕謂潮水往來也)川流¶
之所歸湊雲霧之所蒸液珍怪之所化産傀(五/臣)¶
(作/瑰)竒之所窟宅(善曰王逸楚辭注曰湊聚也琴賦曰蒸/靈液以播雲淮南子曰山雲蒸而柱礎)¶
(潤髙唐賦曰珍怪竒偉子虚賦曰珍怪鳥獸説文曰傀偉也/又曰竒異也/銑曰海下故川流皆歸聚之江氣潤液蒸爲)¶
(雲霧珍怪瑰竒謂珠玉龜魚之類/也化變化也産生也窟穴宅居也)納隱淪之列眞挺¶
<pb:KR4h0003_SBCK_012-26a>¶
異人乎精魄播靈潤於千里越岱宗之觸石(善/曰)¶
(&KR0074;子新論曰天下神人五一曰神仙二曰隱淪三曰使&KR0017;物/四曰先知五曰鑄凝馮衍爵銘曰富如江海夀配列真説文)¶
(曰真仙人變形也班固公孫弘賛曰異人並出孝經援神契/曰五岳之精雄四瀆之精仁左氏傳樂祁曰心之精爽是謂)¶
(魂魄公羊傳曰曷爲祭太山河海山川有能潤乎百里者天/子秩而祭之觸石而出膚寸而合不崇朝而徧雨天下者唯)¶
(太山雲爾海潤于千里何休曰雲氣觸石理而出爲雨無膚/寸之地而不徧也河海興雲雨及千里/翰曰挺生也挺異)¶
(人乎精魄者言異人生於時皆得江漢之/英靈也言江中起雲霧疾速乃超越也)及其譎(决)變¶
儵(叔)怳符祥非一動應無方感事而出(善曰孔/安國尚)¶
(書傳曰神妙無方鄭𤣥論語注曰方常也/向曰儵怳疾速/也方常也言譎詭變化離合疾速有如符契而爲災祥蓋非)¶
(一狀也感事謂/致感風雲也)經紀天地錯綜人術妙不可盡之於¶
言事不可窮之於筆(善曰言以織爲喻也符祥上則/經紀天地下則錯綜人術漢書)¶
<pb:KR4h0003_SBCK_012-26b>¶
(五行志曰厥風絶經紀如淳曰壊絶匹帛之屬周易曰錯綜/羣數王肅曰錯交也綜理事也仲長子昌言錯綜人情/銑)¶
(曰經紀天地謂廣大利育萬物也人術謂/樂道法水而爲政言其妙理不可窮盡也)若乃岷精垂¶
曜於東井陽侯遯(徒/寸)形乎大波(善曰河圖括地象/曰岷山之地上爲)¶
(井絡史記曰五星聚于東井陽后陽疾也髙誘淮南子注曰/楊國侯溺死於水其神能爲大波莊子曰其死登遐三年而)¶
(形遯/翰曰岷山/之精上爲東井星)竒相(去)得道而宅神乃恊靈爽¶
於湘娥(善曰廣雅曰江神謂之竒相西京賦曰懷湘娥王/逸楚辭注曰堯二女墜湘水之中因爲湘夫人也)¶
(良曰宅居協合也竒相者人也得道於江故/居江爲神乃合其精爽與湘娥俱爲神也)駭黄龍之¶
負舟識伯禹之仰嗟(善曰吕氏春秋曰禹南省方濟/乎江黄龍負舟舟中之人五色)¶
(無主禹仰視天而嘆曰吾受命於天竭力以養/民死命也余何憂於龍焉龍俛耳曵尾而逃)壯荆飛之¶
擒蛟終成氣乎太阿(善曰吕氏春秋曰荆有佽飛者/得寶劒於于遂反涉江至于中)¶
<pb:KR4h0003_SBCK_012-27a>¶
(流有兩蛟夾繞其船佽飛拔寶劒曰此江中腐肉朽骨也赴/江刺蛟殺之荆王聞之仕以執珪髙誘曰干遂吳邑越絶書)¶
(曰歐冶子作鐵劒二曰太阿/良曰荆佽飛得太阿寶劒從/楚王渡江江神將奪之風波大起兩蛟挾舟佽飛以劒斬蛟)¶
(風乃止故思而壯之/終能成劒之神氣)悍要離之圖慶在中流而推¶
戈(善曰廣雅曰悍勇也吕氏春秋曰要離走往見王子慶/忌於衛慶忌喜要離曰請與王子往奪之國王子慶忌)¶
(與要離俱涉於江拔劒以刺王子慶忌捽而投之於江浮出/又取而投之於江如此者三其卒曰汝天下之國士也幸汝)¶
(以成名要離不死歸吳矣/翰曰/戈與劒皆刃器故叶韻而言戈)悲靈均之任石歎¶
漁父之櫂歌(善曰楚辭曰名余曰正則字余曰靈均又/曰望大河之洲渚悲申徒之抗直驟諌君)¶
(而不聽重任石之何益又曰懐沙礫而自沈&KR0006;不忍見君之/蔽壅史記曰屈原作懐沙賦懐石自投汨羅懐沙即任石也)¶
(義與王逸不同楚辭曰漁父鼔栧而歌曰滄浪之水清可以/濯吾纓/銑曰怨屈原至忠遭遇放逐而懐石自投於江漢)¶
(漁父賢人不/爲時所弔)想周穆之濟師驅八駿於黿鼉(善/曰)¶
<pb:KR4h0003_SBCK_012-27b>¶
(紀年曰周穆王三十七年征伐大起九師東至于九江叱黿/鼉以爲梁列子曰周穆王逺遊命駕八駿之乘驊騮緑耳赤)¶
(𩦸白儀渠黄踰輪盜驪山子張/湛曰儀古義字/向同善注)感交甫之䘮珮慜神¶
使之嬰羅(善曰廣雅曰感傷也韓詩内傳曰鄭交甫遵/彼漢臯臺下遇二女與言曰願請子之珮二)¶
(女與交甫交甫受而懐之超然而去十步循探之即亡矣廻/顧二女亦即亡矣莊子曰宋元君夜半夢人被髪而窺阿門)¶
(曰予自罕露之泉爲清江使河伯之所漁者預且得予元君/覺召占夢者占之曰此神龜也元君乃刳龜以卜七十二鑚)¶
(而無遺䇿司馬彪曰鑚命卜以所卜事/而灼之/翰曰嬰羅掛網也餘同善注)煥大塊之流形¶
混萬盡於一科(善曰莊子曰夫大塊載我以形勞我以/生司馬彪曰大塊自然也周易曰品物)¶
(流形混萬盡於一科言混萬物盡歸於一科也孟子曰源泉/混混不舍晝夜盈科而後進放乎四海趙岐曰科坎也)¶
(曰煥美也大塊元氣也言美元氣之/流形使萬物至於窮盡同歸一科)保不虧而永固禀¶
元氣於靈和(善曰春秋元命包曰水者五行始焉元氣/之湊液也/良曰水柔弱淡然無欲利育)¶
<pb:KR4h0003_SBCK_012-28a>¶
(於物故保道不虧而長堅固此乃靈/和之氣所以爲也靈和和之氣也)考川瀆之妙觀實¶
莫著於江河(翰曰四瀆江爲/善曰班固漢書賛曰中國川原以百數莫/著於四瀆而河爲宗也)¶
(長河次之故考其/妙觀不過此也)¶
六臣註文選卷第十二¶
<pb:KR4h0003_SBCK_012-28b>¶
