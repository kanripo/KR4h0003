# -*- mode: mandoku-view; -*-
#+TITLE: 六臣註文選
#+DATE: 2015-09-11 18:03:14.016038
#+PROPERTY: ID KR4h0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0158-013六臣註文選-卷第十三.
<pb:KR4h0003_SBCK_013-1a>¶
六臣註文選卷第十三¶
　　　　　　梁昭明太子撰¶
　　　　　　唐李善并五臣註¶
　　物色(善曰四時所觀之物色而爲之賦又云有物有/文曰色風雖無正色然亦有聲詩注云風行水)¶
(上曰漪易曰風行水上/渙渙然即有文章也)¶
　　　風賦(善曰劉熈釋名云風者汎也爲能汎愽萬/物又云風者放也動氣放散曽子書曰隂)¶
(陽偏則風物理志/曰隂陽擊發氣也)¶
　　　　宋玉(善曰史記曰楚有宋玉景差之徒皆好/辭而以賦見稱王逸楚詞序曰宋玉屈)¶
(原弟子/向曰史記云宋玉郢人也爲楚/大夫時襄王驕奢故宋玉作此賦以諷之)¶
楚襄王遊於蘭臺之宫(善曰史記曰楚懷王薨太/子横立爲頃襄王又曰楚)¶
<pb:KR4h0003_SBCK_013-1b>¶
(有謂頃襄王曰王綪繳蘭臺徐廣曰/綪縈也七見切/翰曰蘭臺臺名)宋玉景差侍有風¶
颯然而至(五臣下有者字/善曰景差亦楚大夫説文曰/䬃風聲楚辭曰風䬃䬃&KR0006;木蕭蕭/翰曰宋玉)¶
(景差皆楚大夫侍者侍於王也/颯然風聲也至於王之宫也)王乃披襟而當之曰¶
快哉此風寡人所與庶人共者邪(銑曰披衣當風/快風之涼因言)¶
(此風我與衆/人共有之邪)宋玉對曰此獨大王之風耳庶人安¶
得而共之王曰夫風者天地之氣溥暢而至不¶
擇貴賤髙下而加焉(善曰河圖帝通紀曰風者天地/之使也五經通義曰隂陽散爲)¶
(風風氣無根也管子曰風漂物者也風之所漂不避貴賤美/惡/濟曰溥徧暢通也言風乃天地普暢之氣徧通而至貴)¶
(賤皆及也以宋玉獨爲/王風故以此言而折之)今子獨以爲寡人之風豈有¶
説乎宋玉對曰臣聞於師枳(只)句(鉤)來巢空穴¶
<pb:KR4h0003_SBCK_013-2a>¶
來風(善曰枳木名也枳句言枳樹多句也説文曰句曲也/似橘屈曲也考工記曰橘踰淮爲枳莊子曰騰猿得)¶
(枳棘枳句之間振動悼慄又曰空閱來風桐乳致巢此以其/能苦其性者司馬彪曰門户孔空風善從之桐子似乳著其)¶
(葉而生其菓似箕鳥喜巢其中也/翰曰枳木名句謂多句/曲空穴謂門户之穴言木之句曲者其多巢鳥門户之穴風)¶
(多從/也)其所託者(五臣下有/因也字)然則風氣(五臣作/氣與風)殊焉¶
(善曰者下或有因字非也/向曰/雖同託户穴其於清濁亦殊矣)王曰夫風始安生哉¶
(銑曰問風之/所由生也)宋玉對曰夫風生於地起於青蘋之¶
末(善曰莊子曰大塊噫氣其名爲風爾雅曰萍其/大者曰蘋郭璞曰水萍也/○良曰蘋水草也)侵淫¶
谿谷盛怒於土囊之口(善曰春秋元命包曰隂陽怒/而爲風侵淫漸進也土囊大)¶
(穴也盛𢎞之荆州記曰宜都佷山縣有山山有穴口大數尺/爲風井土囊當此之類也/良曰侵淫風流散貌土囊谷口)¶
(也言風自地生起於蘋末/流衍溪壑盛於谷之口也)縁(五臣有/於字)太山之阿舞於¶
<pb:KR4h0003_SBCK_013-2b>¶
於松栢之下(音户/善/曰阿曲也)飄忽淜(普/冰)滂(普/茫)激颺熛¶
(標)怒(善曰淜滂風擊物聲熛怒如熛之聲説文曰熛火/飛也俾堯切/銑曰言於山木之間激物爲聲)耾¶
耾(乎/宏)雷聲廻穴錯迕(善曰耾侯萌切埤蒼曰耾耾風/聲廣雅曰耾聲也十洲記曰𤣥)¶
(洲在北海上有風聲響如雷上對天之西北門也凡事不能/定者廻穴此即風不定貌錯迕雜錯交迕也/濟曰廻穴猶)¶
(急/也)蹷石伐木梢殺林莽(善曰蹶動也伐擊也漢書應/劭曰蹷頓也韋昭曰梢擊也)¶
(濟曰言風聲如雷急而/交錯頓擊木石林莽)至其將衰也(善本無/此五字)被麗披¶
離衝孔動楗(音件/善曰被麗披離四散之貌也字林/曰楗拒門也/翰曰衰微也被麗披離輕)¶
(舉皃楗門也言風之將/微輕舉衝穴動門而巳)眴(絢)渙粲爛離散轉移(善/曰)¶
(眴煥粲爛鮮明貌/翰曰謂無/塵昏四散轉微也移猶微也)故其清涼雄風則飄¶
舉(五臣作/忽字)升降乘凌髙城入于深宫邸華(五臣/作蕚)¶
<pb:KR4h0003_SBCK_013-3a>¶
葉而振氣徘徊於桂椒之間翺翔於激水之上¶
將擊芙蓉之精獵蕙草離秦蘅槩新夷被荑¶
(五臣作稊/徒&KR0006;反)楊(善曰説文曰邸觸也邸與抵古字通廣雅曰菁/華也精與菁古字通獵歴也秦香草也衡杜衡)¶
(也又云秦木名范子計然曰秦衡出於隴西天水芳香也楚/詞曰露甲新夷飛林薄顔師古曰新夷一名留夷即上林賦)¶
(雜以留夷也易曰枯楊生稊王弼曰稊者楊之秀也稊與荑/同/向曰激急也離獵㮣皆經歴也言雄風之起凌越翺翔)¶
(於城水之上而邸/觸香木芳草也)廻穴衡陵蕭條衆芳然後倘(常)¶
佯(羊)中庭北上玉堂躋于羅帷經于洞房廼¶
(五臣本/作乃)得爲大王之風也(五臣無也字/善曰倘佯猶/徘徊也説苑雍門周説孟嘗)¶
(君曰下羅帷來清風楚辭曰姱容脩態亘洞房/良曰歴諸/芳草忽上衝衡陵蕭條然散衆芳之氣也/翰曰倘佯猶盤)¶
(旋不定也躋升也言能上/升於此者即大王之風也)故其風中人狀直&KR0579;(錯/感)悽¶
<pb:KR4h0003_SBCK_013-3b>¶
惏(五臣/作淋)慄(五臣/作溧)清涼增(五臣/作曽)欷(依既切/善曰素問曰/若汗出逢虚風其中人)¶
(也楚詞曰&KR0579;悽増欷鄭𤣥曰&KR0579;憂也説文曰&KR0579;痛也惏寒貌/毛萇詩傳曰慄烈寒氣也/銑曰&KR0579;悽淋溧寒貌言風之吹)¶
(人涼甚有以/至於歔欷)清清泠泠愈病析(先/歴)酲(善曰清清泠泠/清涼之貌也愈)¶
(猶差也漢書曰泰尊柘槳析朝酲應劭曰酲酒病也/濟曰愈差也析解也言風之清涼可以差病而解酒酲)發¶
明耳目寧體便人此所謂大王之雄風也(五臣/無也)¶
(字/濟曰發開寧安便利也言能開耳目之明安利/人之身體者乃大王之雄風謂雄駿之風也)王曰善哉¶
論事夫庶人之風豈可聞乎宋玉對曰夫庶人¶
之風塕(一/孔)然起於窮巷之間堀(善/窟)堁(課)揚塵(曰)¶
(塕風起之貌也堀堁風動塵也廣雅曰堀突也淮南子曰揚/堁而弭塵許慎曰堁塵塺也塺莫廻切/銑曰塕忽起貌堀)¶
(堁昏闇貌言庶人之風忽/然於窮巷昏闇而揚塵也)勃鬱煩寃衝孔襲門(善/曰)¶
<pb:KR4h0003_SBCK_013-4a>¶
(勃鬱煩寃風廻旋之貌司馬彪莊子注/曰襲入也/良曰言亂起衝孔入門)動沙堁(五臣作/塸音謳)¶
吹死灰駭溷(胡/困)濁揚腐(扶/甫)餘(善曰堁烏卧切或爲/塸非也廣雅曰駭起)¶
(也言風之來既起溷濁之處又舉揚腐臭之餘家語孔子曰/惜其腐餘而務施仁人之偶也/翰曰塸沙堆也言振動沙)¶
(堆吹其死灰驚亂濁/薄之氣揚腐臭也)邪薄入甕牖至於室廬(善曰/禮記)¶
(孔子曰儒有蓬户甕牖/向/曰言所入者甕牖室廬而已)故其風中人狀直憞(徒/寸)¶
溷鬱邑毆(驅)温致濕(善曰憞徒對切孔安國尚書傳/曰憞惡也言此風入於人身體)¶
(令惡也憞溷煩濁之貌字林曰溷亂也王逸楚辭注曰欎邑/而憂也素問曰冬傷於寒春必病温又曰中央生濕濕生土)¶
(也言此風歐温濕氣來令人致濕病也良曰憞溷/惡亂也鬱邑憂也言惡風吹人令人惡亂而憂)中心¶
(五臣作/心中)慘(錯/感)怛(丁/逹)生病造熱(善曰慘怛憂勞也方言/曰怛痛也素問黄帝問)¶
(岐伯曰人傷於寒而轉爲熱何也曰夫寒盛/則生於熱也/濟曰令人悲慘而生熱病)中脣爲胗¶
<pb:KR4h0003_SBCK_013-4b>¶
(五臣作/眕音軫)得目爲䁾(音蔑/善曰説又曰胗脣痬也吕氏/春秋曰氣鬱處目則爲蔑爲盲髙誘)¶
(曰蔑眵也蔑與䁾古字通眵充/支切/銑曰言能爲脣目之疾)啗(噉)齰(牀/革)嗽(所/角)獲死生¶
不卒(七忽切/善曰啗齰嗽獲中風口動之貌風疾既甚/言死而未即死言生而又有疾也故云不卒説文曰)¶
(啗食也齰齧也嗽吮也聲類曰嚄大喚也宏麥切獲/與嚄古字通/濟曰言差與死皆不可卒然而至也)此所¶
謂庶人之雌風也(良曰雌風/卑惡之風)¶
　　　秋興賦(并序)¶
　　　　潘安仁(善曰劉熈釋名曰秋就也言萬物就/成也興者感秋而興此賦故因名之)¶
𣈆十有四年余春秋三十有二始見二毛(善曰/十四)¶
(年𣈆武帝太始十四年也左氏傳宋襄公曰不/禽二毛杜預曰二毛頭白有二色也翰同善注)以太尉掾¶
兼虎賁中郎將寓直于散騎之省(善曰臧榮緒𣈆/書云賈充爲太)¶
<pb:KR4h0003_SBCK_013-5a>¶
(尉又曰岳爲賈充掾漢書曰期門僕射秩比千石平帝更名/虎賁郎置中郎將寓寄也丗説曰&KR0074;𤣥既篡將改置直館問)¶
(左右虎賁中郎將省合在何處有人荅云無省當時殊迕㫖/問何以知無荅曰潘岳秋興賦叙云兼虎賁中郎將寓直於)¶
(散騎之省𤣥咨嗟稱善/向曰寓寄也/時岳任中郎將郎將省官故云&KR0009;直)髙閣連雲陽景¶
罕曜珥蟬冕而襲䊵綺之士此焉遊處(善曰言/閣之髙)¶
(而且深故曰罕曜其中珥猶插也蔡邕獨断曰侍中中常侍/加貂附蟬鄭𤣥禮記注曰襲重衣也漢書曰班伯與王許子)¶
(弟爲羣在於綺襦紈袴之間鸚鵡賦曰感平生之遊處/銑/曰閣髙故稱連雲深故曰罕曜蟬以金爲之象蟬也皆侍中)¶
(散騎之冠冕也綺紈貴戚子弟/之服也言此並貴人之遊處也)僕野人也偃息不過¶
茅屋茂林之下(善曰禮記曰唯饗野人皆酒吕氏春秋/田替曰若夫偃息之義則未聞也范曄)¶
(後漢書曰王霸隱居止茅屋蓬/户論衡曰山種棗栗名曰茂林)談話(胡/快)不過農夫田¶
父之客攝官承乏猥厠朝列(善曰説文曰話㑹合善/言也毛詩曰帥時農夫)¶
<pb:KR4h0003_SBCK_013-5b>¶
(播厥百榖禮記曰上農夫食九人尹文子曰魏田父有耕於/野者左氏傳韓厥謂齊侯曰敢告不敏攝官承乏蒼頡篇曰)¶
(厠次也雜也禮記曰爵禄有列於朝/翰曰攝官謂/承其闕乏也猥曲也言承乏闕得曲次朝士之列)夙興¶
晏寢匪遑厎寧(善曰毛詩曰夙興夜寐又曰不遑寜/處/翰曰夙早興起晏晩寢卧匪非)¶
(遑暇厎/致寧安)譬猶池魚籠鳥(五臣有/而字)有江湖山藪之¶
思於是染翰操紙慨(許/既)然而賦于時秋也故以¶
秋興命篇(善曰翰筆毫也説文曰慨太息也字林曰慨/壯士不得志也鄭𤣥周禮注曰興者託事於)¶
(物/翰曰操/執也命名也)辭曰¶
四運忽其代序&KR0006;萬物紛以廻薄(音愽/善曰莊/子黄帝曰隂陽)¶
(四時運行各得其序楚辭曰日月忽其不淹兮春與秋其代/序鵩鳥賦曰萬物廻薄/向曰薄迫也言四時代爲節序萬)¶
(物遞相/遷迫也)覽花蒔(寔/吏)之時育兮察盛衰之所託(善曰/字林)¶
<pb:KR4h0003_SBCK_013-6a>¶
(曰蒔更别種易曰時育萬物/濟曰觀花蒔可明盛衰之理也)感冬索而春敷兮(五/臣)¶
(無&KR0006;/字)嗟夏茂而秋落雖末士(五臣/作事)之榮悴&KR0006;伊¶
人情之美惡(善曰孔安國尚書傳曰索盡也又曰敷布/也又曰巳布而生也吕氏春秋曰春氣至)¶
(則草木産秋氣至則草木落舞賦曰慢末士之骫曲文子曰/有榮悴者必末榮悴/濟曰草木榮悴誠爲末事且猶有感)¶
(况惟人情/善惡乎)善乎宋玉之言曰悲哉秋之爲氣也(五/臣)¶
(無也字/善曰王逸注/曰寒氣聊戾歳將暮也)蕭瑟&KR0006;(濟曰蕭瑟秋聲/善曰隂氣促急風暴疾/也)¶
草木揺落(善曰花葉隕/落肥潤去也)而變衰(濟曰衰謂草/善曰形體易色枝枯/槁也)¶
(木变而/枯槁也)憀(聊)慄(栗)兮(善曰息念巻戾心自傷憀音/了/濟曰憀慄傷念之皃)若¶
在逺行(善曰逺出/之他方)登山臨水(善曰升髙逺/望視江河也)送將¶
歸(善曰送親别還故鄉/巳上皆宋玉九辯辭)夫送歸懐慕徒之戀兮¶
<pb:KR4h0003_SBCK_013-6b>¶
逺行有羇旅之憤(善曰懐思慕恋徒侣也左氏傳陳/敬仲曰羇旅之臣杜預曰羇寄旅)¶
(客/銑曰憤/怨悼傷也)臨川感流以歎逝兮登山懷逺而¶
(五臣/作以)悼近(善曰論語子在川上曰逝者如斯夫不舍晝夜/包曰逝往也言凡往者如川之流也晏子春秋)¶
(曰景公遊於牛山臨齊國乃流涕而歎曰奈何去此堂堂之/國而死乎使古而無死不亦樂乎左右皆泣晏子獨笑曰夫)¶
(盛之有衰生之有死天之数也物有必至事有常然曷有/悲老而哀死古之樂也君何有焉懐逺悼近齊景之謂也)彼¶
四慼之疚(五臣/作疾)心兮遭一塗而(五臣/作共)難忍嗟秋¶
日之可哀兮諒(五臣/作良)無愁而不盡(善曰毛詩曰既/往既來使我心)¶
(疚鄭玄曰疚病也/翰曰四慼謂逺行登山臨水送將歸慼/憂疾病也言四憂可以爲心病也一途難忍謂愁也言秋時)¶
(既哀故云/無愁不盡)野有歸燕(五臣/作鷰)隰有翔隼游氛朝興&KR0680;¶
槁葉夕殞(善曰楚辭曰燕翩翩其辭歸鷙撃之鳥通呼/曰隼一曰鷂春化爲布穀文子曰鷹隼未撃)¶
<pb:KR4h0003_SBCK_013-7a>¶
(羅網不得張杜預左氏傳注曰氛氣也鄭玄毛詩箋曰木葉/槁得風乃落/良曰隼鷹也秋則搏擊氛秋氣也興起隕落)¶
(也)於是(五臣/作時)乃屏輕箑(所/甲)釋纎絺藉莞(&KR0074;)蒻(若)¶
御祫衣(善曰吕氏春秋曰冬不用箑非愛箑也清有餘也/髙誘曰箑扇也孔安國尚書傳曰纎細也絺細葛)¶
(也鄭𤣥毛詩箋曰莞小蒲席也説文曰蒻蒲子以爲華席也/又曰祫衣無絮也/向曰秋氣既寒棄而不用藉鋪也莞蒻)¶
(蒲席也言將鋪而/處之御服之也)庭樹摵(所/革)以灑落兮勁風戾而¶
吹帷(善曰摵枝空之貌戾勁疾之貌/濟曰摵葉落貌/戾至也謂葉以灑落勁疾之貌風至而吹帷幔也)蟬¶
嘒嘒(呼/惠)以寒吟兮鴈飄飄而南飛(善曰毛詩曰苑/彼柳斯鳴蜩嘒)¶
(嘒毛萇詩曰嘒嘒小聲也飄飄飛貌楚辭/曰鴈雝雝而南游/濟曰嘒嘒蟬聲也)天晃㓪以彌¶
髙&KR0006;日悠陽而浸微(善曰言秋日天氣髙㓪晃㓪明貌/悠陽日入貌楚辭曰天髙而氣清)¶
(禮記曰仲秋殺氣浸盛陽氣日衰/銑/曰晃㓪天髙貌悠陽謂日寒而微也)何微陽之短晷¶
<pb:KR4h0003_SBCK_013-7b>¶
覺涼夜之方永(善曰尚書曰日短星&KR0295;以正仲冬毛詩/曰夏之日冬之夜毛萇曰言長也/銑)¶
(曰短晷謂日景/巳短覺其夜長)月朣(徒/東)朧(力/東)以含光兮露淒清以¶
凝冷(善曰埤蒼曰朣朧欲明也/良/曰朣朧月初出貌淒清寒露貌)熠燿粲於階闥¶
兮蟋蟀鳴乎軒屏(善曰毛詩曰熠燿宵行毛萇曰熠/燿䗲也䗲螢火也毛詩曰蟋蟀在)¶
(堂毛萇曰蟋蟀蛬也崔豹古今注曰熠燿䗲也一曰燿夜腐/草爲之食蚊蚋又曰蟋蟀名蛬初秋生得寒則鳴噪濟南謂)¶
(之嬾婦也/良曰熠燿螢也粲明也蟋蟀/秋蟲至秋寒故就軒屏言鳴軒階壁也)聽離鴻之晨¶
吟(善有/兮字)望流火之餘景(翰曰流/善曰毛詩曰七月流火毛萇/曰大火也流下也)¶
(火心星也秋心星西/下將没故有餘景也)宵耿介而不寐兮獨展轉於¶
華省(善曰王逸楚辭注曰耿介執節守度毛詩曰耿耿不/寐如有隱憂又曰悠哉悠哉展轉反側/翰曰宵夜)¶
(也)悟時歳之遒盡兮慨俛首而自省(善曰楚辭/曰歳忽忽)¶
<pb:KR4h0003_SBCK_013-8a>¶
(而遒盡毛萇詩傳曰遒終也廣雅曰遒急也列子曰師曠俛/首而聽之曽子曰君子旦就業夕而自省也/濟曰遒終也)¶
斑鬢髟(匹料五/臣作彪)以承弁兮素髪颯以垂領(善曰/服䖍)¶
(通俗文曰髪垂而髟説文曰白黒髪雜而髟字林亦同周禮/曰士弁服白虎通曰皮弁冠名/濟曰斑謂黒白雜言悟歳)¶
(之終慨然自省乃見斑白之髪或承/冕或垂領也彪髪下垂貌素白也)仰羣儁之逸軌兮¶
攀雲漢以遊騁登春臺之熈熈兮珥金貂之烱¶
烱(五臣作熲熲古鼎切/善曰髙閣連雲升之以攀雲漢也/言羣儁自致髙逺老子曰衆人熈熈如享太牢如登春臺)¶
(漢書谷氶對詔曰戴金貂之飾執常伯之職也董巴輿服志曰/侍中冠金璫附蟬爲文貂尾爲飾廣雅曰烱烱光也/翰曰羣)¶
(儁謂蟬冕綺紈之人也仰其逸迹自謂攀於雲漢/也志有欲也如此皆謂珥金貂之徒熲熲光明皃)苟趣舍(五/臣)¶
(作/捨)之殊途兮庸詎識其躁靜(善曰六韜太公曰夫人/皆有性趣舍不同司馬)¶
(遷書曰趣舍異路莊子王倪曰吾庸詎知吾所謂知非不知/邪司馬彪曰庸猶何用也老子曰重爲輕根靜爲躁君/銑)¶
<pb:KR4h0003_SBCK_013-8b>¶
(曰苟且也趣謂求榮利之人也捨謂不取者也/言此二者殊途也庸詎猶何能識其動静哉)聞至人之¶
休風兮齊天地於一指(善曰莊子曰不離於眞謂之至/人又曰以指喻指之非指不若)¶
(以非指喻指之非指也以馬喻馬之非馬不若以非馬喻馬/之非馬也天地一指也萬物一馬也郭象曰夫自是而非彼)¶
(我之常情也故以指喻彼指則彼指於我指獨爲非指矣此/以喻指之非指也若覆以彼指還喻我指則我指於彼指復)¶
(爲非指矣此以非指喻指之非指也將明無是無非莫若反/覆相喻反覆相喻則彼之與我既同於自是又均於相非均)¶
(於相非則天下無是同於自是則天下無非何以明其然邪/是若果是則天下不得復有非之者也非若果非亦不得復)¶
(有是之者也今是非無主紛然淆亂明此區區各信其偏見/而同於一致耳仰觀俯察莫不皆然是以至人知天地一指)¶
(也萬物一馬也故浩然大寜而天下萬物各當其分同於我/得而無是無非也/銑曰至人謂至德之人常有休美之風)¶
(齊猶等也一指謂以我指喻彼人指以彼人指喻/我指其理固齊矣以天喻地其理亦同故云一指)彼知安¶
而忘危兮固出生而入死(善曰周易曰安不忘危存不/忘亡老子曰出生入死韓子)¶
<pb:KR4h0003_SBCK_013-9a>¶
(曰人始於生而卒於死始之謂出卒之謂入故曰出生入死/也/良曰彼謂榮利人也言以榮利爲安而忘危也生謂精)¶
(&KR0334;也言貪欲出精&KR0334;是入死/也貪欲之人固執而入死也)行投趾於容跡兮殆不¶
踐而獲底闕(掘)側足以及泉兮雖猴猨而不履¶
(善曰言人之行投趾在乎容跡之地近不踐而獲安若以足/外爲無用欲闕之及泉雖則捷若猴猨亦不能履也莊子惠)¶
(子謂莊子曰子言無用莊子曰知無用而可與言用矣夫地/非不廣且大也人之所用容足耳然則側足而墊之致黄泉)¶
(人尚有用乎惠子曰無用莊子曰然則無用之爲用也亦明/矣郭璞爾雅注曰底止也/濟曰富貴之人如投足於一跡)¶
(之地爲危殆也且不踐其位是得安全之致也言留側/足之地掘而及泉雖猴猿之捷豈能履哉言其危也)龜¶
祀骨於宗祧兮思反身於緑水(善曰莊子曰莊子釣/於濮水楚王使二大)¶
(夫往聘莊子曰願以境内累子莊子持竿不顧曰吾聞楚有/神龜死巳三千歳矣王巾笥而藏之廟堂之上此龜者寧其)¶
(死爲留骨而貴乎寧其生而曵尾塗中乎二大夫曰寧生而/曵尾塗中莊子曰往矣吾將曵尾於塗中矣/向曰神龜見)¶
<pb:KR4h0003_SBCK_013-9b>¶
(殺致骨宗廟而祀之貴則貴矣思反緑水不/可得也喻貴者遇患思反於貧賤亦難矣)且斂衽(如/甚)以¶
歸來兮忽投紱以髙厲(善曰衽襟也字林曰紱綬也/楚辭曰颯弭節而髙厲/向)¶
(曰衽衣襟也紱綬也言歛/衣綬棄榮利以自激厲也)耕東皐之沃壤兮輸黍稷¶
之餘稅(善曰水田曰皐東者取其春意漢書鄭明曰將歸/延陵之皐修農圃之疇張晏曰隱耕皐澤之中阮)¶
(籍奏記曰將耕東皐之陽輸黍稷之稅説文曰稅租也/向曰皐澤也言耕於沃壤之地得輸稅餘自供也)泉¶
涌湍於石間兮菊揚芳乎崖澨(善曰禮記曰仲/秋菊有黄華)¶
(翰曰湍流菊草也揚芳謂/揚香氣也澨亦水崖也)澡秋水之㳙㳙兮玩游鯈¶
(五臣作儵/長流切)之潎潎(匹裔反/善曰莊子曰秋水時至百川/灌河金人銘曰㳙㳙不壅將成江河莊)¶
(子曰莊子與惠子遊於濠梁上莊子曰鯈魚出遊從容是魚/樂也惠子曰子非魚安知魚樂莊子曰子非我安知我不知)¶
(魚之樂也潎潎遊貌也/良曰澡浴也/㳙㳙水流皃游鯈小魚也潎潎遊行貌)逍遥乎山川之¶
<pb:KR4h0003_SBCK_013-10a>¶
阿放曠乎人間之丗(善曰莊子有逍遥遊篇司馬彪曰/言逍遥無爲者能遊大道也又有)¶
(人間丗篇司馬彪曰言處人間之冝居亂丗之里與人羣者/不得離人然人間之事故丗丗異冝唯無心而不自用者爲)¶
(能唯變所適而何足累/濟曰逍遥/散逸皃阿山曲也放曠謂無拘束也)優哉游哉聊以卒¶
歳(善曰家語孔子歌曰優哉游哉聊以卒歳王肅曰言優/游以終歳也/銑曰優游自樂可以終其天年而已)¶
　　　雪賦(善曰說文曰雪凝雨也釋名曰雪娞也水/下遇寒而凝娞娞然下也曽子曰隂氣凝)¶
(而爲雪五經通訓曰春/&KR0165;氣爲雨寒凝爲雪)¶
　　　　謝惠連(善曰沈約宋書曰謝惠連陳郡陽/夏人也幼而聦敏年十歳能屬文)¶
(族兄靈運深加知賞本州辟主簿不就後/爲司徒彭城王法曹爲雪賦以髙麗見竒)¶
(年二十七卒/銑同善注)¶
歳將暮時既昏寒風積愁雲繁(善曰毛詩曰歳亦/暮止劉向七言曰)¶
<pb:KR4h0003_SBCK_013-10b>¶
(時將昏暮白日午昏冥也莊子曰風積不厚則其負大翼也/無力傅𤣥詩曰浮雲含愁色悲風坐自嘆班婕妤𢷬素賦曰)¶
(佇風軒而結睇對愁雲之浮沉然疑此賦非婕妤之文行/來巳乆故兼引之/向曰暮盡昏冥積厚也愁雲隂雲也)梁¶
王不恱遊於兎園(善曰此假設主客以爲辭也漢書曰/梁孝王文帝子也西京雜記曰梁孝)¶
(王好宫室苑囿/之樂築兎園也)乃置㫖酒命賔友召鄒生延枚叟¶
(善曰漢書梁孝王待士鄒陽從孝王游又曰枚乘爲𢎞農都/尉去官遊梁/翰曰言置酒命賔朋也召延皆招屈之貌)¶
相如末至居客之右(善曰漢書曰相如客游梁又曰田/叔等十人漢廷臣無能出其右者)¶
(良曰司馬相如也末至謂後至/也言文章之髙故居賔客之右)俄而微霰零宻雪下¶
(善曰莊子曰俄而死王肅家語注曰俄有/頃也/良曰俄而猶少間也霰微雪也)王乃歌北風¶
於衛詩詠南山於周雅(善曰毛詩衛風曰北風其涼/雨雪其滂又小雅詩南山曰)¶
(上天同雲雨雲雰雰/銑曰北風衛/詩皆歌雨雪也王乃感事以歌也)授簡於司馬大夫¶
<pb:KR4h0003_SBCK_013-11a>¶
(善曰言大夫尊之也國語越王勾踐曰苟聞子大夫之言爾/雅曰簡謂之畢也郭璞曰今簡札也)¶
(之者授謂與相如/稱大夫者美之/銑曰簡牘也所以書)曰抽子秘思騁子妍辭侔(莫/侯)色¶
揣(初/委)稱爲寡人賦之(善曰鄭𤣥周禮注曰侔等也説/文曰揣量也爾雅曰稱好也老)¶
(子曰王公自謂孤寡不穀/銑曰曰梁王語辭也言抽子深/秘之思妍美之辭齊其容色量其所稱爲寡人賦之侔齊也)¶
相如於是避席而起逡廵而揖(善曰孝經曰曾子/避席公羊曰逡廵)¶
(北面再拜也廣雅曰逡巡却退/也/翰曰逡巡而揖敬王命也)曰臣聞雪宫建於東國¶
雪山峙於西域(善曰孟子曰齊宣王見孟子於雪宫劉/熈曰雪宫離宫之名也漢書西域傳曰)¶
(天山冬夏有雪/濟曰雪宫在齊/故云建東國雪山在西域峙峻也)岐昌發詠於來思&KR0078;¶
滿申歌於黄竹(善曰歧周所居昌文王名也毛詩曰昔/我往矣楊柳依依今我來思雨雪霏霏)¶
(&KR0078;周姓滿穆王名昭王子也孔安國尚書傳曰申重也穆天/子傳曰天子遊黄臺之丘大寒北風雨雪天子作詩三章以)¶
<pb:KR4h0003_SBCK_013-11b>¶
(哀人夫我徂黄竹貟口閟寒乃宿於黄竹/良曰/時國中大雪人凍穆王作黄竹歌三章以哀之)曹風以¶
麻衣比色楚謡以幽蘭儷曲(善曰毛詩曹風曰蜉蝣/掘閱麻衣如雪宋玉諷)¶
(賦曰臣嘗行至主人獨有一女置臣蘭房之中臣授琴而鼓/之爲幽蘭白雪之曲賈逵曰儷偶也/銑曰郢人能歌白雪)¶
(之曲郢/楚邑名)盈尺則呈瑞於豐年袤丈則表沴(麗)於¶
隂德(善曰左氏傳曰凡平地尺爲大雪毛萇詩傳曰豐年/之冬必有積雪金匱曰武王伐紂都洛邑未成雨雪)¶
(十餘日深丈餘漢書曰氣相傷謂之沴沴臨蒞不和意也春/秋潛潭巴曰大雪甚厚後必有女主天雪連月隂作威宋均)¶
(曰雪爲隂臣道也/向曰隱公之時大雪平地一尺是歳大/熟爲豐年也&KR0074;公之時平地廣一丈以爲陽傷隂盛之徴沴)¶
(不和/之氣)雪之時義逺矣哉請言其始若乃𤣥律窮¶
嚴氣升(善曰禮記曰季冬之月日窮於次月窮于紀又曰/孟冬之月天地始肅鄭𤣥曰肅嚴急之氣也孟冬)¶
(之月天氣上騰夏侯孝若寒雪賦曰嚴氣枯殺𤣥澤閉凝/濟曰美雪之徳請言其初也𤣥律窮十二月也嚴氣寒氣也)¶
<pb:KR4h0003_SBCK_013-12a>¶
(升上/也)焦溪涸(五臣/䕶)湯(作暘)谷凝(善曰酈元水經注曰焦/泉發于天門之左南流)¶
(成溪謂之焦泉盛𢎞之荆州記曰南陽郡城北有紫山東有/一水冬夏常温因名湯谷也/銑曰焦溪溪名暘谷日所出)¶
(也涸凝冰/皆水凍也)火井滅温泉冰(善曰愽物志曰臨卬火井諸/葛亮往視後火轉盛以盆貯)¶
(水煑之得鹽後人以火投井即滅至今不燃又曰西河郡鴻/門縣亦有火井祠火從地出張衡温泉賦曰遂適驪山觀温)¶
(泉/銑曰蜀郡有火井中常自出/火温泉温湯也滅謂寒而火滅也)沸潭無涌炎風不¶
興(善曰酈元水經注曰以生物投之湏&KR0119;即熟又曰曲阿季/子廟前井及潭常沸故名井曰沸井潭曰沸潭炎風在南)¶
(海外常有火風夏日則蒸殺其過鳥也吕氏春/秋曰何謂八風東北曰炎風髙誘曰一曰融風)北户墐(覲)¶
扉裸(胡/卦)壤垂繒(善曰毛詩曰穹窒熏䑕塞向墐户毛萇/曰向北出牖也墐塗也東夷傳曰倭國)¶
(東四千餘里裸人國也字林曰繒帛惣名也/翰曰北户向/北之户也墐泥也祼壤不衣國也至是寒切沸潭不能為涌)¶
(北户加&KR0378;以避寒不/衣之俗亦垂繒帛也)於是河海生雲朔漠飛沙連¶
<pb:KR4h0003_SBCK_013-12b>¶
氛累䨠(五臣/作靄)淹日韜(吐/刀)霞(善曰淮南子曰四海之/雲湊又曰大澤之雲以)¶
(雨九州公羊傳曰河海潤千里何休曰河海興雲雨及千里/說文曰北方流沙漢書李陵歌曰徑萬里兮度沙漠范曄後)¶
(漢書袁安議曰今朔漠既定揚泉物理論曰風怒則飛沙揚/礫文字集略曰靄雲狀又曰䨠亦靄也毛萇詩傳曰掩覆也)¶
(於儼切杜預左氏傳曰韜藏也/向曰朔漠/北方也言風起飛沙連積氛靄韜掩霞日也)霰(蘇/見)淅(先/歷)¶
瀝而先集雪紛糅(女/又)而遂多(善曰韓詩曰先集惟/霰薛君曰霰霙也音)¶
(英夏侯孝若寒雪賦曰集洪霰之淅瀝渙摧磊以/索楚辭/曰雪紛糅其増加鄭𤣥禮記注曰糅雜也/良曰霰微雪也)¶
(淅瀝細下貌細者先/下後遂紛雜而多)其爲狀也散漫交錯氛氲蕭索¶
藹藹浮浮瀌瀌(筆/苗)弈弈(善曰王逸楚辭注曰氛氲盛/貌毛詩曰雨雪浮浮又曰雨)¶
(雪瀌瀌廣雅曰藹藹弈弈盛貌/濟曰皆飄流往來繁密之貌)聮翩飛灑徘徊委積¶
始縁甍而冒棟終開簾而入隙(善曰杜預曰甍屋/棟也毛詩曰下土)¶
<pb:KR4h0003_SBCK_013-13a>¶
(是冒傳曰冒覆也字林云隙壁際孔從阜旁二小夾日也/翰曰開猶度也隙壁穴也言雪之飛散委積於甍棟而經過)¶
(於壁/穴)初便姢於墀廡末縈盈於帷席(善曰便姢/縈盈雪廻)¶
(委之貌楚辭曰㛹姢脩竹王逸曰㛹姢好貌説文曰廡堂下/周屋也釋名曰大屋曰廡/銑曰便姢縈盈雪輕廻之貌帷)¶
(幔/也)既因方而爲珪亦遇圎而成璧(銑曰珪方/玉璧圓玉)眄¶
隰則萬頃同縞(杲)瞻山則千巖俱白於是臺如¶
重璧逵似連璐(音路/善曰廣雅曰縞練也穆天子傳/曰爲盛姬築臺是曰重璧之臺劉公幹)¶
(清廬賦曰蹈琳珉之塗然即逵也許慎淮南子注曰璐美/玉也/向曰縞白也逵道也言雪冒臺道如累璧連玉)¶
庭列瑶階林挺瓊樹(善曰瑶階玉階也瓊亦玉也瓊/樹恐誤也莊子曰南方積石千)¶
(里樹名瓊枝/良曰階樹/盡如瓊瑶矣瓊瑶玉名)皓鶴奪鮮白鷴失素紈袖¶
慙冶玉顔掩嫮(戸故反/善曰相鶴經云鶴千六百年/形定而色白復二千年大毛落茸毛生)¶
<pb:KR4h0003_SBCK_013-13b>¶
(色雪白白鷼鳥名也西都賦曰招白鷴説文曰紈素也冶妖/也古詩曰燕趙多佳人美者顔如玉楚辭曰美人皓齒嫮與)¶
(姱同姱好貌/濟曰紈素練也玉顔謂美人顔如/玉也嫮美也言此等雖白對雪故皆慙失其鮮美也)若乃積¶
素(五臣/作雪)未虧白日朝鮮爛兮若爥龍銜燿(五臣/作曜)¶
照崑山(善曰山海經曰赤水之北有章尾山有神人靣蛇/身其瞑乃晦其視乃明是燭九隂是謂燭龍楚辭)¶
(曰日安不到燭龍何照王逸曰言天西北有幽冥無日之國/有龍銜燭而照之山海經曰鍾山之神名曰燭隂郭璞曰即)¶
(燭龍/也詩含神務曰天下足西北無有隂陽故有龍銜火/精以照天門中也班固漢書賛禹本紀云崑崙山髙二千五)¶
(百餘里/翰曰崑山玉山也爥龍崑山神也常銜爥以照/其中言積雪未銷白日鮮明光色爛然爥耀崑山之玉)爾¶
其流滴垂冰縁霤承隅粲&KR0006;若馮夷剖蚌列明¶
珠(善曰王逸楚辭注曰霤屋宇也莊子曰夫道馮夷得之/以遊大川抱朴子釋&KR0017;篇曰馮夷華隂人以八月上庚)¶
(日度河溺死天帝署爲河伯説文曰蚌蜃也司馬彪以爲明/月珠蚌蛤也蜀志秦宓奏記曰剖蚌求珠/向曰蚌水蟲也)¶
<pb:KR4h0003_SBCK_013-14a>¶
(内含明珠河伯剖而列之光/明粲然流滴垂冰有如此矣)至夫繽紛繁騖之貌皓¶
汙皦(五臣/作皎)㓗之儀廻散縈積之勢飛聚凝曜之竒¶
固展轉而無窮嗟難得而備知(銑曰勢狀既多/歎其不能具述)若¶
乃申娛玩之無巳夜幽靜而多懷風觸楹而轉¶
響月承幌而通暉(善曰包氏論語注曰棁者梁上楹也/説文曰楹柱也承上也文字集略曰)¶
(幌以帛明牎也/良/曰觸撃也幌䆫簾也)酌湘吳之醇酎御狐狢之兼衣¶
(善曰吳録曰湘川酃陵縣水以作酒有名吳興烏程縣若下/酒有名魏都賦曰醇酎中山流湎千日論語曰狐狢之厚以)¶
(居晏子春秋曰景公時雨雪三日公被狐白之裘晏子入公/曰怪哉雨雪三日不寒晏子曰古之賢者飽而知飢温而知)¶
(寒公曰善出裘發粟以與飢人夏侯孝若寒雪賦曰既増覆/而累鎮又加裘而兼衣/濟曰湘吳出酎酒也御著也狐狢)¶
(皮裘也謂兼衣著/之酎三釀酒也)對庭鵾之雙舞瞻雲鴈之孤飛¶
<pb:KR4h0003_SBCK_013-14b>¶
(善曰西京雜記曰公孫乘月賦曰鵾雞舞於蘭渚蟋蟀鳴於/西堂/翰曰鵾鵾鷄也雙舞謂時屬見也雲鴈孤飛謂惠連)¶
(仕彭城王離其/家親以喻也)拆園中之萱草擿階上之芳薇(善/無)¶
(上二/句)踐霜雪之交積憐枝葉之相違馳遥思於¶
千里願接手而同歸(向曰/善曰杜篤衆瑞頌曰千里遥思展/轉反側毛詩曰𢹂手同歸)¶
(枝葉喻兄弟也惠連累踐霜雪與/兄弟相違馳念千里願與之同歸)鄒陽聞之懣(莫/本)然¶
心服有懷妍唱敬接末曲於是乃作而賦積雪¶
之歌(善曰莊子曰子貢懣然慙又曰使人以心服而不敢/忤説文曰懣煩也蒼頡曰悶也/銑曰鄒陽聞其辭)¶
(悶然心服之思其妍美以爲唱/和接賦之末而起歌積雪焉)歌曰𢹂佳人兮披重幄¶
援綺衾&KR0006;坐芳縟燎薰鑪&KR0006;炳明燭酌桂酒&KR0006;¶
揚清曲(善曰漢武帝秋風辭曰𢹂佳人&KR0006;不能忘劉向有/薰鑪銘楚辭曰奠佳人兮椒漿薫火煙上出也字)¶
<pb:KR4h0003_SBCK_013-15a>¶
(從黒/翰曰披開幄帳援引燎燒薰香也/桂酒以桂投酒中取香也清曲妙音也)又續而爲白¶
雪之歌歌曰曲既揚兮酒既陳朱顔&KR0755;兮思自¶
親(善曰楚辭曰美人既醉朱顔&KR0755;王逸曰&KR0755;著也/靣著赤色徒何切/濟曰謂佳人醉而著赤色也)願低¶
帷以昵枕念解(五臣作禠/直紙切)珮而褫(五臣/作解)紳(善曰昵近/也褫奪衣)¶
(也孔安國論語/注曰紳大帶也)怨年歳之易暮傷後會之無因君¶
寧見階上之白雪豈鮮耀(五臣/作輝)於陽春(善曰楚辭/曰無衣裘)¶
(以御冬恐死不得乎陽春/銑曰/鮮寡也言雪之光輝豈寡於陽春)歌卒王乃尋繹吟翫¶
撫覽扼腕顧枚叔起而爲亂(善曰毛萇詩傳曰繹恱/也方言曰繹理也説文)¶
(曰扼把也鄭𤣥曰腕掌後節也史記曰天下之士莫不扼腕/以言亂者理也㹅理一賦之終也/銑曰言王尋繹呤翫把)¶
(腕以美其詞使枚/叔爲亂以繼之)亂曰白羽雖白質以輕&KR0006;白玉雖¶
<pb:KR4h0003_SBCK_013-15b>¶
白空守貞&KR0006;未若兹雪因時而滅(善曰孟子曰白/羽之白也猶白)¶
(雪之白也歟白雪之白也猶白玉之白也歟劉熈曰孟子以/爲白羽之白輕白雪之性消白玉之性堅雖俱白其性不同)¶
(問告子告子以爲三白之性同因時興滅言隨時行藏/也/向曰羽玉雖白或輕或貞不如此雪能與時盛衰)𤣥¶
隂凝不昧其㓗太陽曜(五臣/作耀)不固其節(善曰蔡邕/述行賦曰)¶
(𤣥雲黤以凝結零雨集之溱溱正曆曰日太陽也/翰/曰不隨𤣥隂而昧者質正也日既耀不守節者知退也)節¶
豈我名絜豈我貞憑雲升降從風飄零(良曰此言/貞節之道)¶
(亦因時行息也憑依也謂上/下飄落皆依從風雲而已)值物賦像任地班形素因¶
遇立污隨染成縱心皓然何慮何營(善曰任猶因/也汚猶相染)¶
(污也歸田賦曰苟縱心於域外孟子曰我善養吾浩然之氣/敢問何謂浩然之氣曰難言也其爲氣也至大至剛以直養)¶
(而無害則塞於天地之間鴻安丘嚴平頌曰無營無欲澹爾/淵清/銑曰任物像形因事成立皓然與天地合徳何思慮)¶
<pb:KR4h0003_SBCK_013-16a>¶
(營爲之/有焉)¶
　　　月賦(善曰周易曰坎爲月隂精也鄭𤣥曰臣象也/廣雅曰夜光謂之月月御謂之望舒説文曰)¶
(月者太隂之精釋名曰月/闕也言有時成有時闕也)¶
　　　　謝希逸(善曰沈約宋書曰謝莊字希逸陳郡/陽夏人也太常𢎞微子也年七歳能)¶
(屬文仕至光禄大夫泰初二年卒時年三十/六謚曰憲子所著文章四百餘首行於代)¶
陳王初喪應劉端憂多暇(善曰假設陳王應劉以起/賦端也陳王曹植也應劉)¶
(應瑒劉楨也魏文帝書曰徐陳應劉一時俱逝孫卿子曰其/爲人也多暇日者其出入不逺也/翰曰應劉並魏才子言)¶
(二子初喪亡植惜其才端然憂/愁以多閑暇此皆假設以爲辭)緑苔生閣芳塵凝榭¶
(善曰言無復娛游故緑苔生而芳塵凝也髙誘注淮南子曰/蒼苔水衣庾闡楊都賦曰結芳塵於綺踈爾雅注曰榭臺上)¶
(起屋/也)悄(七/小)焉疚懷不(五臣/作弗)怡中夜(善曰毛詩曰憂心/悄悄悄悄憂貌爾)¶
<pb:KR4h0003_SBCK_013-16b>¶
(雅曰疚病也怡樂也家語孔子云日出聽政至于中/夜/銑曰悄憂也言心憂病其懐不悦至於半夜)乃清¶
蘭路肅桂苑騰吹寒山弭蓋秋坂(善曰蘭路有蘭/之路桂苑有桂)¶
(之苑楚辭曰皐蘭被徑王逸曰徑路也劉淵林吳都賦注曰/吳有桂林苑王逸離騷注曰騰馳也禮記曰季秋入學習吹)¶
(王逸楚辭注曰弭按也/向曰清肅皆靜也寒山/秋坂並苑中山坂也謂車騰風吹弭蓋而上也)臨濬壑¶
而怨遥登崇岫而傷逺于時斜漢左界北陸南¶
𨇠(善曰大戴禮曰七月漢案户漢天漢也案户直户也李/陵詩曰天漢東南馳左傳申豐曰日在北陸而藏冰杜)¶
(預曰陸道也漢書曰冬則南夏則北漢書音義韋昭曰𨇠處/也亦次也方言曰日運爲𨇠𨇠歴行也/翰曰濬深崇髙也)¶
(秋時又漢西南斜逺於左界/謂日在北道接虚危之次)白露曖空素月流天沈¶
吟齊章殷勤陳篇(善曰長歌行曰昭昭素明月輝光燭/我牀楚辭曰意欲&KR0006;沈吟毛詩齊風)¶
(曰東方之月兮彼姝者子在我闥&KR0006;又陳風曰月出皦兮佼/人憭兮/良曰曖猶滿也沈吟殷勤習思之深也齊章陳篇)¶
<pb:KR4h0003_SBCK_013-17a>¶
(謂將作/文章也)抽毫進牘以命仲宣(善曰此假王仲宣也毫/筆毫也文賦曰或含毫)¶
(而藐然説文曰牘書版也/濟曰假言仲宣以序情)仲宣跪(渠/委)而稱曰臣東鄙¶
幽介長自丘樊(善曰聲類曰跪跽也跽竒几切仲宣山/陽人故云東鄙戰國策范雎謂秦王曰)¶
(臣東鄙賤人爾雅曰樊藩也郭璞曰藩籬也/良曰跪拜鄙/邊也自言東邊幽賤孤介之人長自丘園藩籬之中樊藩也)¶
昧道懵(莫/贈)學孤奉明恩(善曰説文曰懵目不明也/銑/曰昧闇也言闇於道不明於學)¶
(虚奉明/王之恩)臣聞沈潛既義髙明既經(善曰尚書曰沈潛/剛克髙明柔克孔)¶
(安國曰沈潛謂地髙明謂天左傳子太叔曰子産云禮/天之經地之義/濟曰沈潛地故稱義髙明天故稱經)日¶
以陽德月以隂靈(善曰春秋説題辭曰陽精爲日易/辯終備曰日之旣陽徳消鄭𤣥曰)¶
(日旣蝕明盡也春秋感精符云月者/隂之精/翰曰日月隂陽之精也)擅扶光(五臣/作桑)於東¶
沼嗣若英於西冥(善曰扶光扶桑之光也東沼湯谷也/若英若木之英也西冥昧谷也月盛)¶
<pb:KR4h0003_SBCK_013-17b>¶
(於東故曰擅始生於西故曰嗣山海經曰湯谷有扶木九日/居下枝一日居上枝又曰交野之山有赤樹青葉名曰若木)¶
(日之所入處郭璞曰扶木扶桑也尚書曰宅西曰昧谷孔安/國曰昧冥也淮南子曰日出於湯谷拂於扶桑又曰若木末)¶
(有十日其華照下地髙誘曰若木端有十日狀如蓮華/翰/曰扶桑日出處若木日没處月盛於東可代日之明故云擅)¶
(也月生於西可繼於日之曜/故云嗣也英木花也冥闇也)引𤣥兎於帝臺集素娥¶
於后庭(善曰張衡靈憲曰月者隂精之宗積成爲獸象兎/形春秋元命苞曰月之爲言闕也兩説蟾蠩與兎)¶
(者隂陽雙居明陽之制隂隂之倚陽張泉觀象賦曰漸臺可/升自注曰漸臺天臺之名四星在織女東淮南子曰羿請不)¶
(死之藥於西王母常娥竊而奔月注曰常娥羿妻也歸藏曰/昔常娥以不死之藥犇月論語曰皇皇后帝張泉觀象賦曰)¶
(寥寥帝庭自注云帝庭謂太微宫也春秋元命苞曰太微爲/天庭/翰曰𤣥兎月也中有兎象故以名焉常娥&KR0060;藥奔月)¶
(因以爲名月色白故云素娥/言照曜帝王之臺后妃之庭)朒(尾/竹)朓(他/了)警闕朏(斐)&KR0334;¶
示沖(善曰説文曰朒朔而月見東方縮朒然朓而月見西/方也朏月未成光魄月始生魄然也尚書五行傳曰)¶
<pb:KR4h0003_SBCK_013-18a>¶
(晦而月見西方謂之朓朓則王侯奢也朔而月見東方謂之/側匿側匿則王侯肅鄭玄曰朓條達行疾貌也警闕謂朒朓)¶
(失度則警人君有所闕德示沖言朏魄得所則表示人君有/謙沖不自盈大也禮記注曰月三日而成魄是以禮有三讓)¶
(也/向曰月朔見東方曰朒晦見西方曰朓言視此警策君/王之闕德也朏盛明也&KR0334;初出地明生得宜以示人君謙沖)¶
(也)順辰通爥從星澤風(善曰辰十二辰言月順之/以照天下也淮南子曰正)¶
(月建寅月從左行十二辰許慎曰歴十二辰而行尚書曰月/之從星則以風雨孔安國尚書傳曰月經于箕則多風離于)¶
(畢則多雨然/澤則雨也)増華台室揚彩軒宫(善曰台室王公位/軒宫軒轅之宫史)¶
(記曰中宫文昌魁下六星兩兩相比名曰三能能古台字也/齊色則君臣和也淮南子曰軒轅者帝妃之舍髙誘曰軒轅)¶
(星名/銑曰言/増華彩於此)委照而吳業昌淪精而漢道融(善/曰)¶
(吳録曰長沙桓王名䇿武烈長子母吳氏有身夢月入懐漢/書元后母李親夢月入懐而生后遂爲天下母昌盛也融明)¶
(也/翰曰吳謂孫堅夫人夢月入懐而生策漢李夫人亦/夢月入懐而生元帝謂淪委其精以昌吳漢融亦昌也)若¶
<pb:KR4h0003_SBCK_013-18b>¶
夫氣霽(才/計)地表雲斂天末(善曰説文曰霽雨止也/西京賦曰眇天末以逺)¶
(期/濟曰氣/止雲斂言晴)洞庭始波木葉微脫菊散芳於山椒¶
鴈流哀於江瀨升清質之悠悠降澄暉之藹藹¶
(善曰楚辭曰洞庭波兮木葉下禮記曰仲秋菊有黄華漢書/武帝傷李夫人賦曰釋予馬於山椒山椒山頂也説文曰瀨)¶
(水流沙上也楚辭曰白日出兮悠悠長門賦曰望中庭之藹/藹若季秋之降霜/良曰瀨水石之急也言秋天清逈月光)¶
(益明/也)列宿掩縟長河韜映(善曰楚辭曰昔列宿之錯置/説文曰縟繁采飾也毛詩曰)¶
(倬彼雲漢毛萇曰雲漢天河也/向曰/月盛明時列星天河皆韜掩光彩也)柔祗雪凝圓靈¶
水鏡連觀霜縞周除冰淨(善曰柔祗地也圓靈天也/觀宫觀也徐幹七喻曰連)¶
(觀飛榭説文曰除殿陛也/銑曰言月之光彩照地如/凝雪照天如水鏡觀宇庭除皆如霜冰之潔也縞白也)君王¶
乃厭晨歡樂宵宴收妙舞弛清縣(善曰邊讓章/華臺賦曰妙)¶
<pb:KR4h0003_SBCK_013-19a>¶
(舞麗於陽阿長笛賦曰磬襄㢮縣周禮曰大憂㢮縣鄭𤣥曰/㢮釋也字林曰㢮解也韋昭曰㢮廢也/濟曰縣軒懸也厭)¶
(晝日之賞樂其夜宴/去妙舞廢軒懸之樂)去爥房即月殿芳酒登鳴琴薦¶
若乃凉夜自淒風篁成韻(善曰篁竹叢生也風篁風/吹篁也/良曰去燈爥之)¶
(所就於月殿并進琴酒/翰曰秋凉/之夜心自淒傷風吹叢篁自成音韻)親懿莫從羇(五臣/作羈)¶
孤遞進聆皐禽之夕聞聽朔管之秋引(善曰親懿/懿親也左)¶
(氏傳富辰曰兄弟雖有小忿不廢懿親杜預曰懿美也羇孤/羇客孤子也言懿親不從遊而羇旅之孤更進也詩曰鶴鳴)¶
(九皐皐禽鶴也枹朴子曰峻槩獨立而皐禽之響振也朔管/羌笛也説文曰管十二月位在北方故云朔秋引啇聲也)¶
(向曰聆聽也朔管謂北胡之笛也言親近懿戚皆/不相從羇客孤子迭爲進見而聼皐鶴胡笛之聲)於是絃¶
(五臣/作絲)桐練響音容選和(善曰絃桐琴也埤蒼曰練擇/也練與柬音義同桓譚新論)¶
(曰神農始削桐爲琴練絲爲絃吴瑛筝賦曰察其風采揀其/聲音鄭𤣥禮記注曰選可選擇也/翰曰言擇妙響選和音)¶
<pb:KR4h0003_SBCK_013-19b>¶
(也)徘徊房露惆悵陽阿(善曰房露蓋古曲也文賦曰/寤房露與霜間又雖悲而不)¶
(雅房與防古字通淮南子曰夫歌采菱發陽阿/翰曰/徘徊反側皃惆悵悲哀皃恨此曲不與知音同聞也)聲¶
林虚&KR0284;淪池滅波(善曰此言風將息也聲林而&KR0284;管虚/淪池而大波滅索秀相風賦曰幽林)¶
(絶響巨海息波莊子曰子綦謂子游曰大夫塊噫氣其名曰/風是以無作作則萬竅怒號冷風則小和飄風則大和厲風)¶
(濟則衆竅爲虚子游曰地籟則衆竅是已郭象曰烈風作則/衆竅實及其止則衆竅虛薛君韓詩章句曰從流而風曰淪)¶
(淪文貌説文曰波水涌也/濟曰謂風止/林籟虚而不鳴淪文也池水波文皆滅也)情紆軫其何¶
託愬(素)皓月而長歌(善楚辭曰鬱結紆軫&KR0006;離愍而長/鞫王逸曰紆曲軫痛也毛詩曰如)¶
(彼愬風毛萇曰愬向之也/良曰愬向也言/情紆曲軫痛無所依託但向皓月而長歌)歌曰美人邁¶
兮音塵闕隔千里&KR0006;共明月(善曰楚辭曰望美人兮/未來陸機思歸賦曰絶)¶
(音塵於江介託影響乎洛湄淮南子曰道德之論譬如日月馳/騖千里不能改其處也/銑曰美人喻君子也邁行也君子行)¶
<pb:KR4h0003_SBCK_013-20a>¶
(去音信復闕隔絶千里共此明/月而已千里蓋言君子逺也)臨風歎&KR0006;將烏(五臣/作焉)歇¶
川路長兮不可越(善曰楚辭曰臨風怳兮浩歌/向曰/臨風歎息不止以思見君子但川路)¶
(長逺不/可踰越)歌響未終餘景就畢滿堂變容廻遑如¶
失(善曰説文曰滿堂飲酒莊子子貢曰夫子見之變容失/色范曄後漢書曰戴良見黄憲反歸罔然若有失也)又¶
稱歌曰月既沒&KR0006;露欲晞歳方晏&KR0006;無與歸佳¶
期可以還微霜霑(五臣/作露)人衣(善曰楚辭曰歳既要&KR0006;孰/與歸又曰與佳人期&KR0006;夕)¶
(張又曰微霜&KR0006;夜降魏文帝善哉行曰谿谷多悲風霜露霑/人衣/翰曰晞乾也言明月既没露澤漸乾歳晩未知所從)¶
(歸也佳期喻君子微霜喻䜛人謂君/子可還退不仕恐䜛言将及人也)陳王曰善乃命執¶
事獻夀羞(五臣/作薦)璧敬佩玉音服之無斁(善曰左/氏傳原)¶
(成叔曰敢私於執事史記曰平原君以千金爲魯連夀韓詩/外傳曰楚襄王遣使持白璧百雙聘莊子毛詩曰無金玉爾)¶
<pb:KR4h0003_SBCK_013-20b>¶
(音尚書曰俾我有周無斁爾雅曰斁厭也/濟曰言王善其/詞賦故命執事令獻夀進璧於仲宣也恭敬佩帶反覆無厭)¶
(斁厭/也)¶
　　鳥獸(善曰爾雅曰兩足而羽謂之禽/四足而毛謂之獸禽即鳥也)¶
　　　鵩鳥賦(并序)¶
　　　　賈誼(善曰漢書曰賈誼洛陽人也年十八屬/文稱於郡中河南太守吳公聞其秀才)¶
(召置門下甚幸愛後文帝召爲愽士爲絳灌/馮敬之屬害之於是天子踈之以爲長沙王)¶
(傅然賈生英特弱齡秀發縱横海之巨鱗矯/冲天之逸翰而不參謀棘署賛道槐庭虚離)¶
(謗缺爰𫝊卑土發憤嗟命不亦宜乎而班固/謂之未爲不達斯言過矣/向曰&KR0105;爲長沙)¶
(王傅時有鵩鳥入室巢其承塵而鳴俗云此/鳥入人家主人當死作此賦齊死生以自寛也)¶
&KR0105;爲長沙王傅(善曰漢書云&KR0105;爲長沙王太傅三年鵩/入&KR0105;舍又云後歳餘文帝思&KR0105;徵之拜)¶
<pb:KR4h0003_SBCK_013-21a>¶
(爲梁王傅然文帝之丗王長沙者唯有吳芮之子孫耳經史/不載其謚號故難得而詳也又景帝十三王傳曰長沙定王)¶
(發母唐姬無寵/故王卑濕國)三年有鵩鳥飛入&KR0105;舍止於坐隅¶
鵩似鴞(于/妖)不祥鳥也(善曰𣈆灼曰巴蜀異物志曰有鳥/小如鷄體有文色土俗因形名之)¶
(曰鵩不能逺飛行不出域/濟/曰祥善也鵩鴞皆不善之鳥)&KR0105;既以謫居長沙長¶
沙(五臣無長/沙二字)卑濕&KR0105;自傷悼以爲夀不得長乃¶
爲賦以自廣(善曰韋昭曰謫譴也自廣自寛也/良曰/謫責也天子責之使居長沙卑濕之地)¶
其辭曰¶
單閼(烏/葛)之歳&KR0006;(五臣無/&KR0006;字)四月孟夏(善曰爾雅曰太歳/在卯曰單閼徐廣)¶
(曰文帝六年/歳在丁卯)庚子日斜&KR0006;(五臣無/&KR0006;字)鵩集余舍(善曰/李竒)¶
(曰日西斜時也/向曰斜謂日晩)止于坐隅&KR0006;(五臣無/&KR0006;字)貌甚閑暇異物¶
<pb:KR4h0003_SBCK_013-21b>¶
來萃&KR0006;私怪其故(善曰李竒曰閑暇不驚恐也萃集也/銑曰隅坐角也貌鵩鳥容貌異物則)¶
(鵩也私心怪/其何故也)發書占之&KR0006;(五臣無/&KR0006;字)䜟言其度曰野鳥¶
入室主人將去請問于鵩余何去之(善曰説文曰/䜟驗也有徴)¶
(驗之書河洛所出書曰䜟䜟于鵩鳥也/向/曰發徴驗之書言怪異之度于鵩謂問鵩焉)吉乎告我凶¶
言其災淹速之度&KR0006;語余其期(善曰淹遲也速疾也/謂死生之遲疾也)¶
(濟曰問鵩鳥有吉事當告我有凶事當言/其災咎也言遲速之度語我長短有期)鵩廼歎息舉¶
首奮翼口不能言請對以臆(良曰以歎息請/善曰請以臆中之事以/對也)¶
(對以臆/中之事)曰(善無/曰字)萬物變化&KR0006;固無休息斡(烏/活)流而¶
遷&KR0006;或推而還(善曰莊子曰已化而生又化而死如淳/曰斡轉也鶡冠子曰斡流遷徙固無休)¶
(息/翰曰萬物變/化遷轉反覆無定)形氣轉續&KR0006;變化而蟺(音蟬/善/曰韋昭曰)¶
<pb:KR4h0003_SBCK_013-22a>¶
(而如也蘇林曰轉續相傳與也如蜩蟬之蛻化也或曰/蟺相連也/銑曰轉授也言形氣相授與如蟬之蛻皮)沕¶
(勿)穆無窮&KR0006;胡可勝言(善曰沕穆不可分别也顔監/曰沕穆微深也鶡冠子曰變)¶
(化無窮何可勝言/向曰勝舉也言/深微之理不可盡能備舉其言也)禍&KR0006;福所倚福&KR0006;¶
禍所伏(善曰鶡冠子曰禍乎福之所倚福乎禍之所伏老/子注曰倚因也聖人遭禍而能悔過責已脩善則)¶
(禍去福來也中人得福而爲驕恣則福去而/禍來也/銑曰禍因福生是禍伏匿於福中)憂喜聚門¶
&KR0006;吉凶同域(善曰鶡冠子曰憂喜聚門吉凶同域或多/最亦聚也董仲舒曰弔者在門慶者在廬)¶
(今言皆在門者好惡故言同域也/濟曰有喜明/必有憂憂喜吉凶如身影之相隨故云聚門同域)彼吴彊¶
大&KR0006;夫差以敗越棲㑹稽&KR0006;句(古/侯)踐霸丗(善曰/鶡冠)¶
(子曰失反爲得成反爲敗吳大兵强夫差以困越棲㑹稽句/踐霸丗史記曰越王句踐其先允常與吳王闔閭戰而相怨)¶
(允常卒子勾踐立是爲越王闔閭聞允常死乃興師伐越越/王勾踐使士挑戰射傷吳王闔閭且死告其子夫差曰必無)¶
<pb:KR4h0003_SBCK_013-22b>¶
(忘越三年勾踐聞吳王夫差日夜勤兵且以報越欲先吳未/發往伐之范蠡諌曰不可王曰已吳王聞之悉精兵以伐越)¶
(敗之夫椒越王乃以甲兵五千人棲於㑹稽吳師追而圍之/越王謂范蠡曰以不聽予故至於此爲之奈何蠡對曰卑辭)¶
(厚禮而身以之事勾踐曰諾乃令大夫種行成於吳膝行頓/首曰君王亡臣勾踐敢告執事勾踐請爲臣妻爲妾吳王將)¶
(許之子胥言於吳王曰天以越賜吳勿許也吳王不聽卒許/越平勾踐自㑹稽歸拊循其士民伐吳大破吳因留圍之三)¶
(年越遂棲吳王於姑蘇山吳王乃自蔽靣曰吾無以見子胥/也髙誘淮南子注云山處曰棲越滅吳稱霸/良曰吳王夫)¶
(差破越越王勾踐棲於㑹稽山吳自謂強/盛後卒爲越王勾踐敗而滅之以成霸業)斯遊遂成&KR0006;¶
卒被五刑(善曰應劭曰李斯西游於秦身登相位二丗時/爲趙髙所䜛身被五刑/翰曰李斯取相位是)¶
(成功後爲趙髙所/䜛卒被五刑而死)傅&KR0003;胥靡&KR0006;乃相武丁(善曰尚書/曰髙宗夢)¶
(得說使百工營求諸野得諸傅巖爰立作相孔安國曰傅氏/之巖通道所經有澗水壊道使胥靡刑人築䕶此道説賢而)¶
(隱代胥靡築之莊子曰夫道傅説得之以相武丁/濟曰/胥靡刑名傅説代人爲刑也武丁殷王名求之以爲相)夫¶
<pb:KR4h0003_SBCK_013-23a>¶
禍之與福&KR0006;何異糾纆(善曰字林曰糾兩合繩纆三/合繩應劭曰禍福相與爲表)¶
(裏如糾纆索相附㑹也臣瓉曰糾絞也纆索也鶡冠子曰禍/與福如糾纆也/向曰糾纆繩索也兩股相纒言禍福相糾)¶
(纆亦/如之)命不可説&KR0006;孰知其極(善曰鶡冠子曰終則有始/孰知其極河上公老子注)¶
(曰禍福更相生死孰知其窮極時也顔監曰極/止也/銑曰人之命終則有始誰能知其極)水激則旱¶
(户但切/五臣作悍)&KR0006;矢激則逺萬物回薄&KR0006;振(五臣/作震)盪相¶
轉(善曰言矢飛水流各有常度爲物所激或旱或逺斯則/萬物變化烏有常則乎鶡冠子曰水激則悍矢激則逺)¶
(精神廻薄振蕩相轉吕氏春秋曰激矢逺激水旱/翰曰水/矢以飛流不閡爲通利若觸物激怒勁速更増悍逺言人因)¶
(禍之激而至於福因福之激而/至於禍回薄震盪相轉無常)雲蒸雨降&KR0006;糾錯相¶
紛(善曰黄帝素問曰地氣上爲雲天氣下爲雨韋昭國語注/曰蒸升也/良曰禍福相生如雲起雨降紛錯不止)¶
大鈞播物&KR0006;坱(烏/㓪)圠(烏/八)無垠(善曰如淳曰陶者作器/於鈞上此以造化爲大)¶
<pb:KR4h0003_SBCK_013-23b>¶
(鈞應劭曰隂陽造化如鈞之造器也其氣坱圠非有限齊也/良曰鈞輪也言天地輪轉萬物生死之理坱圠無涯際也)¶
天不可預慮&KR0006;道不可預謀(善曰鶡冠子曰天不可/預謀道不可預慮/濟)¶
(曰言天之與道其理深逺/不可預爲思慮謀度也)遲速有命&KR0006;焉識其時(善/曰)¶
(鶡冠子曰遲速止息必中參伍鶡冠子曰同合消/散孰識其時/翰曰言命有遲速何能知其時哉)且夫天¶
地爲鑪&KR0006;造化爲工隂陽爲炭&KR0006;萬物爲銅合¶
散消息&KR0006;(五臣無/&KR0006;字)安有常則(善曰莊子子黎曰今一以天/地爲大鑪以造化爲大冶)¶
(惡乎往而不可哉莊子曰人之生也氣之聚也聚爲生散爲/死合散見上注/向曰以鑄冶爲喻鑪也工巧人也言以天)¶
(地造化陶鑄萬物合而成形散而歸無形/自無生自無形出消息之理安有常哉)千變萬化&KR0006;¶
未始有極(善曰列子曰千變萬化不可窮極莊子曰若人/之形者萬化而未始有極司馬彪曰當復化而)¶
(爲無/銑曰變化/反覆無始無終)忽然爲人&KR0006;何足控摶(音團/善/曰控摶愛)¶
<pb:KR4h0003_SBCK_013-24a>¶
(生之意也孟康曰控引也摶持也言人生忽然何足引持自/貴惜也如淳曰摶或作揣𣈆灼曰許愼云揣量也度啇曰揣)¶
(言何足度量已之年命長短而惜之乎按史記英布傳云果/如薛公揣之陳平云生揣我何念皆訓爲量與𣈆灼説同音)¶
(初毁切又丁果切但字者滋也不可膠柱在此賦訓摶爲量/義以未是至於合韻全復參差且史記揣作摶字如淳孟康)¶
(義爲是也鶡冠子曰彼時之至安可復還安可控摶也/濟/曰變化遷轉偶而爲人何足引持以自矜惜控引摶持也)¶
化爲異物&KR0006;又何足患(善曰患音還言人皆死變化我/何足患之莊子曰假於異物託)¶
(於同體郭璞曰假因也今死生聚散變化無方皆異物/也/良曰言人死化爲異物此造化之常何足以爲患)小¶
智自私&KR0006;賤彼貴我(善曰列子曰小智自私怨之府莊/子北海若曰以道觀之無貴無賤)¶
(以物觀之自貴而相賤鶡冠子曰小智立趣好惡自懼/良/曰小智惠之人自私愛其已賤於萬物獨貴我之爲人也)¶
達人大觀&KR0006;物無不可(善曰鶡冠子曰達人大觀乃見/其符莊子曰物故有所然物故)¶
(有所可無物不然無物不可/翰曰通逹之/人以理觀之萬物不殊於已故云物無不可)貪夫徇財¶
<pb:KR4h0003_SBCK_013-24b>¶
&KR0006;烈士徇名(善曰列子云胥士之徇名貪夫之徇財天/下皆然不獨一人司馬彪曰殉營也臣瓉)¶
(曰曲身從/物曰殉)夸者死權&KR0006;品庶每生(善曰鶡冠子曰夸/者死權自貴矜容)¶
(殉名司馬彪莊子注曰夸虚名也孟康曰毎貪也莊子曰貪/生失理/銑曰自矜夸其名者死於權利也衆品皆貪生惡)¶
(死)怵(戍)迫之徒&KR0006;或趨(娶)西東(善曰孟康曰怵爲利/所誘怵然迫迫貧賤)¶
(也東西趨利也/濟曰俗人怵惕/而迫利或趨西東而不自安也)大人不曲&KR0006;意變齊¶
同愚士繫俗&KR0006;窘(求/殞)若囚拘(善曰文子曰大人者與/天地合其德莊子曰不)¶
(肖繋俗窘囚拘之貌/良曰言至人不曲私於身意與/變化齊同窘困也愚者繋縛俗累囚如困人之拘束也)至¶
人遺物&KR0006;獨與道拘(善曰莊子曰不離於真謂之至/人又孔子謂老聃曰形體若槁)¶
(木似遺物而立於獨也鶡冠子曰聖人&KR0162;物又曰至人/不遺動與道俱/翰曰至人能遺去物累與道俱行)衆人¶
惑惑(五臣作/或或)&KR0006;好惡積億(善曰李竒曰惑惑東西也所/好所惡積之萬億也鶡冠子)¶
<pb:KR4h0003_SBCK_013-25a>¶
(曰衆人惑惑迫於嗜慾/向曰或或猶東/西也衆人趨利東西有好惡積億言多也)眞人恬漠&KR0006;¶
獨(五臣/作猶)與道息釋智遺形&KR0006;超然自喪(善/平聲叶/韻)¶
(曰文子曰得天地之道故謂之眞人也莊子曰虚靜恬淡寂/漠無爲者道德之至也莊子云仲尼問於顔回曰何謂坐忘)¶
(回曰墮支體黜聦明離形去智同於大通此謂坐忘司馬彪/曰坐而自忘其身老子曰燕處超然莊子曰南伯子綦曰嗟)¶
(乎我悲人之自䘮/銑曰至眞之人其性靜漠絶去人/事與道遊息離智慮遺形體超然如喪忘其形體耳)寥¶
廓忽荒(上)&KR0006;與道翺翔乘流則逝&KR0006;得坻(遟)¶
則止(善曰寥廓忽荒元氣未分之貌廣雅曰寥深也廓空/也鶡冠子曰與道翺翔孟康曰易坎爲險遇險難而)¶
(止也張晏曰抵水中小洲也坻或爲坎又曰易大明則仕險/難則隱鶡冠子曰乘流以逝/良曰寥廓忽荒言空無著也)¶
(言真人無著與道同翺翔而巳亦猶/木之浮水行止隨流也坻小洲也)縱軀委命&KR0006;(五臣無/&KR0006;字)¶
不私與已(善曰鶡冠子曰縱軀委命與時往來/翰曰委身命與萬物同不私愛也)其生&KR0006;¶
<pb:KR4h0003_SBCK_013-25b>¶
若浮其死&KR0006;若休(善曰莊子曰其生若浮其死若/休/向曰生爲浮寄死乃休息)澹¶
乎若深淵之靜泛乎若不繫之舟(善曰莊子老聃/曰其居也淵而)¶
(靜其唯人心乎鶡冠子曰泛泛乎若不繋之舟/銑曰深/淵無波散舟任運真人用心不摇動無趣向而似之也)不¶
以生故自寳&KR0006;養空而浮(五臣無此二句/善曰鄧展/曰自寳自貴也鄭氏曰道家)¶
(養空虚若浮舟也莊子曰/汎若不繋之舟虚而遨遊)德人無累&KR0006;知命不憂(善/曰)¶
(莊子苑風曰願聞德人淳芒曰德人者居無思行無慮也又/曰聖人循天之理故無天災故無物累周易曰樂天知命故)¶
(不憂/良曰有德之人無/災累又知天命何憂患哉)細故蔕(且/介)芥&KR0006;何足以疑¶
(善曰鶡冠子曰細故袃葪奚足以疑袃葪與蔕芥古字通張/揖子虚賦注曰蔕芥刺鯁也/良曰細故小狹之人也蔕芥)¶
(怵惕也言小狹之人怵惕於/災變何足與言凝滯之事乎)¶
　　　鸚鵡賦(并序/善曰山海經曰黄山有鳥其狀/如鴞青羽赤喙人舌能言名鸚鵡也注)¶
<pb:KR4h0003_SBCK_013-26a>¶
(曰舌似小兒舌脚指前後/各兩鵡一作䳇莫口切)¶
　　　　襧正平(善曰范曄後漢書曰禰衡字正平平/原人也少有才辯而尚氣傲曹操欲)¶
(見之不肯往操懷忿而以才名不欲殺之送/劉表後復侮慢於表表不能容以江夏太守)¶
(黄祖性急故送衡與之祖長子射爲章陵太/守尤善於衡射大㑹賔客人有獻鸚鵡者射)¶
(舉札於衡前曰願先生賦之攬筆而作/辭彩甚麗後黄祖殺之時年二十六)¶
時黄祖太子射(亦)賔客大㑹有獻鸚鵡者舉酒¶
於衡前曰禰處士(善曰應劭風俗通曰處士者隱居放/言也/銑曰舉酒勸酒也處士隱者)¶
(之/稱)今日無用娛賔(良曰無諸戯弄/以用娛樂賔客)竊以此鳥自逺¶
而至明惠聦善羽族之可貴願先生爲之賦使¶
四座咸共榮觀不亦可乎(善曰老子曰雖有榮觀燕/處超然/向曰使四坐之)¶
<pb:KR4h0003_SBCK_013-26b>¶
(人觀衡之文/詞以爲榮也)衡因爲賦筆不停綴文不加㸃其¶
辭曰¶
惟西域之靈鳥挺自然之竒姿體金精之妙質¶
含火德之明煇(五臣作暉/善曰西域謂隴坻出此鳥/也老子曰以輔萬物之自然河上公曰)¶
(輔萬物自然之性也西方爲金毛有白者故曰金精南方爲/火觜有赤者故曰火德歸藏殷筮曰金水之子其名曰羽䝉)¶
(是生百鳥蔡邕月令章句曰天官五獸前有朱雀鶉火之體/翰曰鸚鵡出西域黄山也靈異也挺特也出自然靈異之姿)¶
(容西方金也質寄於西故云體金精也朱/鳥南方火也鳥皆禀之故曰含火德也)性辯慧而能¶
言&KR0006;才聦明以識機(善曰禮記曰鸚鵡能言不離飛/鳥王弼周易注曰機者事之微)¶
(許/也)故其嬉(其)遊髙峻栖跱(五臣/作峙)幽深飛不妄集¶
翔必擇林紺趾丹觜緑衣翠衿采采麗容咬¶
<pb:KR4h0003_SBCK_013-27a>¶
咬(善曰説文曰嬉樂也跱立也說文曰紺深青而/交)好音(揚赤也韓詩曰采采衣服薛君曰采采盛貌也)¶
(韻略曰咬咬鳥鳴也毛詩曰睍睆黄鳥載好其音/良曰嬉/戲峙立也紺青色趾足也緑衣謂毛緑色胷前翠色故云翠)¶
(衿咬咬/鳥聲)雖同族於羽毛固(五臣/作故)殊智而異心配鸞¶
皇而(五臣/作之)等美焉比德(五臣/作翼)於衆禽於是羡芳¶
聲之逺揚偉靈表之可嘉命虞人於隴坻(丁/禮)詔¶
伯益於流沙(善曰漢書音義應劭曰天水有大阪曰隴坻/尚書帝曰益汝作朕虞孔安國曰伯益也掌)¶
(銑曰偉美也謂美其聲音/山澤官也尚書曰導弱水餘波入于流沙/向曰心智益於/衆鳥也可以匹鸞鳥鳯皇之美)¶
(儀表可以嘉善乃命山澤之官求之/於隴坻流沙也隴坂名流沙地名)跨崑崙而播弋冠¶
(去)雲霓而張羅雖綱維之備設終一目之所加¶
(翰曰跨度也言度擬崑崙雲/善曰文子曰有鳥將來張羅而待之得鳥者羅之一目也今/爲一目之羅即無以得鳥也)¶
<pb:KR4h0003_SBCK_013-27b>¶
(霓之髙以張羅弋也綱維雖/廣所中者不過網之一目)且其容止閑暇守植安¶
停逼(五臣/作迫)之不懼撫之不驚寧(五臣/作能)順從以逺害¶
不違忤以喪生(善曰鵩鳥賦曰貌甚閑暇王逸楚辭注/曰植志也鶡冠子曰迫之不懼足以知)¶
(勇毛詩序曰君子全身逺害/向曰植生也言能守/生故安停於守順從逺害不違逆於人以喪其生)故獻¶
全者受賞而傷肌者被刑爾乃歸窮委命離群¶
喪侣閉以彫籠翦其翅羽(善曰鶡冠子曰縱軀委命/與時往來禮記曰離羣索)¶
(良曰傷肌謂傷鳥肌&KR0079;者則被刑戮歸/居淮南子曰天下以爲之籠又何失鳥之有乎然籠所以盛/鳥説文曰翅翼也)¶
(窮言此鳥迫委性命於人/也籠閉鳥器也彫彫飾也)流飄萬里﨑(去/竒)嶇(驅)重阻¶
踰岷越障載罹寒暑(善曰埤蒼曰﨑嶇不平也岷障/二山名續漢書曰岷山在蜀郡)¶
(濟曰﨑嶇傾側皃言飄流逺來涉越/五道西障縣屬隴西蓋因山立名也毛詩曰二月初吉載離/寒暑一曰障亭障也)¶
<pb:KR4h0003_SBCK_013-28a>¶
(岷山邉障/載經冬夏)女辭家而適人臣出身而事主彼賢哲¶
之逢患猶棲遲以羇旅(善曰有以託意也時爲曹操/所迫故寄意以申情家語曰)¶
(女十五許嫁有適人之道漢書郅都曰巳背親而出身固當/奉職也毛詩曰衡門之下可以棲遟女適人臣事居逢禍患)¶
(尚棲遟羇旅也左氏傳陳敬仲/曰羇旅之臣杜預曰羇寄旅客)矧禽鳥之微物能馴¶
擾以安處眷西路而長懷望故郷而延佇忖(七/本)¶
&KR0728;體之腥臊亦何勞於鼎爼(善曰薛君韓詩章句曰/鳥微物也説文曰馴順)¶
(也漢書音義應劭曰擾馴也楚辭曰情慨慨而長懷又曰結/幽蘭而延佇毛詩曰予忖度之國語舅犯對𣈆侯曰偃之&KR0079;)¶
(腥臊將焉用之孔安國尚書傳曰腥臭也/銑曰矧况擾柔/也况鳥微賤能順柔安處也自度體&KR0728;而又腥躁不堪鼎爼)¶
(之器應不/至被害)嗟禄命之衰薄奚遭時之險巇(平聲五/臣作戲)¶
(良曰禄命天命/善曰禮斗威儀曰夭其禄命不得極其數楚辭曰何周道之/平易然蕪穢而險巇王逸曰險巇顛危也)¶
<pb:KR4h0003_SBCK_013-28b>¶
(也其天命衰薄奚何也/何期如此遭時險難)豈言語以階亂將不密以致¶
危(濟曰豈自發問也豈爲言語/善曰周易孔子曰亂之所生則言語以爲階也君不密/則失臣臣不密則失身)¶
(以階禍亂耶將復爲/事不密以致危邪)痛母子之永隔哀伉儷之生離¶
(翰曰伉儷夫婦/善曰左氏傳曰施氏之婦怨施氏曰己不能庇其伉儷杜預/曰儷偶伉敵也楚辭曰悲莫悲&KR0006;生别離)¶
(善曰爾雅曰生/也)匪餘年之足惜慜衆雛之無知(噣雛謂鳥子初)¶
(生能自啄食緫名曰雛也/向曰言此/餘命不足憐慜其衆雛未有所識也)背蠻夷之下國¶
侍君子之光儀懼名實之不副恥才能之無竒¶
(向曰名聲名也實所能也恥其才能無異不/善曰毛詩曰命于下國非天子之國故曰下也莊子許由曰/名者實之賔)¶
(副聲/名)羡西都之沃壤識苦樂之異宜懷代越之¶
悠思故每言而稱斯(善曰西都長安也鸚鵡言長安樂/自古有之未詳所見斯此也此長)¶
<pb:KR4h0003_SBCK_013-29a>¶
(銑曰西都西京也今於此愛西/安也言類彼鳥馬而懐代越之思故亦每言而稱此古詩曰/代馬依北風越鳥巢南枝)¶
(京沃壤是知苦樂異宜也言感彼鳥馬之懐/代越而鸚鵡思西歸故每言長安樂是也)若乃少昊¶
司辰蓐收整轡(良曰少昊西方帝也蓐收典秋/善曰禮記曰孟秋之月其帝少昊其神/蓐收)¶
(之神整轡/御秋也)嚴霜初降涼風蕭瑟長吟逺慕哀鳴¶
感類音聲悽以激揚容貌慘以顦顇(善曰楚辭曰/冬又申之以)¶
(濟曰言秋風動長吟哀鳴思彼/嚴霜毛詩曰哀鳴嗷嗷漢書谷永上䟽曰賛命之臣靡不激/揚荅賔戲曰夕而顦顇也)¶
(羣遊其聲激/切容貌顦顇)聞之者悲傷見之者隕淚放臣爲之¶
屢歎棄妻爲之歔欷(善曰毛詩曰涕既隕之毛萇曰/隕墜也放臣棄妻屈原哀姜之)¶
(徒王逸楚辭注曰歔欷啼聲/翰曰放臣謂/得罪見逐逺國者棄妻謂夫放之歔欷悲也)感平生之遊¶
處&KR0006;若壎(喧)篪之相須何今日之兩絶若胡越¶
<pb:KR4h0003_SBCK_013-29b>¶
<pb:KR4h0003_SBCK_013-29b>¶
<pb:KR4h0003_SBCK_013-29b>¶
鷦鷯小鳥也(五臣無/也字)生於蒿萊之間長於藩籬¶
之下翔集尋常之内而生生之理足矣(善曰漢書/音義應劭)¶
(良/曰八尺曰尋倍尋曰常老子曰人之輕死以其生生之厚易/繋辭曰生生之謂易韓康伯曰隂陽轉易以化成生也)¶
(曰生養也言翔集於/此養生之理足也)色淺體&KR0728;不爲人用形微處卑¶
物莫之害(善曰吕氏春秋曰髙節厲行物莫之害/濟曰/言毛色淺惡形體醜&KR0728;既居處畢下故物無害)¶
(善曰列女傳姜后曰雎䧱/也)繁滋族類乘(去)居匹遊(之鳥猶未嘗見其乘居而)¶
(匹遊/向曰四馬曰乘言族/類滋繁故居必乘遊乃匹也)翩翩然有以自得(五臣作/自樂)¶
彼鷲(善曰翩翩自得之貌/就)鶚鵾(昆)鴻孔雀翡翠(毛詩曰翩翩者鵻説)¶
(文曰鷲黄頭赤目五色皆備鶚鵰也山海經曰景山多鷲黒/色多力鵾狀如鶴而文漢書音義應劭曰雄曰翡雌曰翠異)¶
(物志曰翡赤色大於翠顔監/曰鳥各别異非雄雌異名也)或陵赤霄之際或託絶¶
<pb:KR4h0003_SBCK_013-30a>¶
垠之外翰舉足以沖天觜距足以自衛(善曰絶垠/天邊之地)¶
(也楚辭曰載赤霄而凌太清又曰踔絶垠于塞門王弼周易/注曰翰髙飛也史記楚莊王曰有鳥三年不蜚蜚乃沖天蜚)¶
(翰曰赤霄至髙也絶垠至/與飛同字書曰沖中也吕氏春秋曰凢人之性爪牙不足以/自守衛西京賦曰觜距爲刀鈹)¶
(逺也言大鳥等或生絶逺或能/沖天觜距之利足以自衛䕶也)然皆負矰纓繳羽毛¶
入貢何者有用於人也(銑曰鷲鶚可以贄/善曰繳繋箭線也尚書曰厥貢/齒革羽毛)¶
(而鵾鴻可以食孔雀翡翠可以飾皆以有/用於人而負矰纓繳以爲鷦鷯無患也)夫言有淺而¶
可以託深類有微而可以喻大(銑曰喻大謂以人可/以退身守愚以保其)¶
(生)故賦之云爾¶
何造化之多端&KR0006;播羣形於萬類(善曰易注曰天/地造生萬物咸)¶
(成又曰造化道也淮南子曰大丈夫無爲與造化逍遥楚辭/曰多端膠加老子曰道生萬物河圖曰地有九州以包萬類)¶
<pb:KR4h0003_SBCK_013-30b>¶
(濟曰播布/類種也)惟鷦鷯之微禽&KR0006;亦攝生而受氣(善/曰)¶
(翰曰攝養也/老子曰善攝生者不然莊子北海若/曰吾受氣於隂陽)育翩翾(許/縁)之&KR0728;體¶
&KR0006;無𤣥黄以自貴(良曰育養也翩翾小飛貌&KR0728;/善曰字林曰翩疾飛也説文曰翾小/飛也)¶
(小也言毛羽無/𤣥黄之色可貴)毛弗施於器用&KR0006;肉不登乎爼味¶
(向曰毛不可飾器&KR0079;/善曰左氏傳臧僖伯曰皮革齒牙骨角毛羽不登於器鳥獸/之肉不登於爼則公不射古之制也)¶
(不爲爼/豆之實)鷹鸇(之/然)過猶俄翼&KR0006;(善無/&KR0006;字)尚何懼於罿¶
(音尉/善曰左氏傳然明曰見不仁者誅之如鷹鸇/&KR1240;)罻(之逐鳥雀也爾雅曰晨風鸇也廣雅曰俄邪也毛詩)¶
(曰側弁之俄箋云俄傾貌罿罻皆網也/銑/曰鷹鸇鷙鳥以其小傾翼而過罿罻小網)翳薈(烏/㑹)蒙¶
蘢是焉遊集飛不飄颺翔不翕習(善曰孫子兵法/曰林木翳薈草)¶
(樹蒙蘢翕習盛貌/翰曰翳薈蒙蘢蒿草密貌飄颺髙/飛貌翕習急疾貌言遊集不過蒿草飛翔不髙不疾也)其¶
<pb:KR4h0003_SBCK_013-31a>¶
居易容其求易給巢林不過一枝每食不過數¶
粒(濟曰粒米也言小而易容給也/善曰莊子曰鷦鷯巢林不過一枝孔安國尚書傳/曰米食曰粒)栖¶
無所滯遊無所盤匪&KR0728;荆棘匪榮茝蘭(良曰盤/樂也是)¶
(處可栖故無滯閡是處可樂故無常所以/荆棘惡而&KR0728;之不以蘭茝香而榮之也)動翼而逸投¶
足而安委命順理與物無患(善曰鶡冠子曰縱軀委/命與時往來淮南子曰)¶
(守道順理/向曰不澤處故易/安逸任命順道故不爲物患也)伊兹禽之無知&KR0006;何處¶
身之似智不懷寶以賈(古)害&KR0006;不飾表以招累¶
(善曰莊子曰鳥髙飛以避矰弋之害鼷䑕深穴乎神丘之下/以避熏鑿之患而曽二蟲之無知也左氏傳曰虞叔有玉虞)¶
(向曰懐寳者人必害而/公求之弗獻既而悔之曰周任有言匹夫無罪懐璧其罪吾/焉用此以賈其害杜預曰賈賣也)¶
(取之如以寳賈人之害也言此鳥不懐/寳賈害不以毛彩自飾故不招其累也)静守約(五臣/作性)而不¶
<pb:KR4h0003_SBCK_013-31b>¶
矜動因循以簡易任自然以爲資無誘慕於丗¶
僞(善曰文子曰約其所守即察尚書曰汝惟不矜孔安國/曰自賢曰矜淮南子曰因循而任下周易曰簡易而天)¶
(下之理得矣老子曰以輔萬物之自然河上公曰輔萬物自/然之性也文子曰去其誘慕除其嗜欲張湛曰遺其衒尚爲)¶
(害真性傅毅七激曰排挫禮學譏譴丗僞/濟曰言能守/性不自矜持動不煩處任自然資用不爲人詐僞所誘)鵰¶
(五臣/作雕)鶡(何/葛)介其觜距鵠鷺軼(五臣/作逸)於雲際(善曰穆/天子傳)¶
(曰青鵰執犬羊食豕鹿郭璞曰今鵰亦能食麕鹿山海經曰/煇諸之山多鶡郭璞曰似雉而大青色有角鬬死乃止出上)¶
(黨言因觜距而爲人用也/良曰雕鶡二/鳥以觜距之大肌&KR0079;之充皆爲人所取)鵾雞竄於幽¶
險孔翠生乎遐裔彼晨鳧與歸鴈又矯翼而増¶
逝(善曰説苑曰魏文侯嗜晨鳧史記曰楚人有好以弱弓微/繳加歸鴈之上解嘲曰矯翼厲翮淮南子曰鳯皇曾逝萬)¶
(仞之上/翰曰孔雀翡翠晨鳧皆/鳥名言其藏竄幽險逺裔之處)咸美羽而豐肌故無¶
<pb:KR4h0003_SBCK_013-32a>¶
罪而皆斃徒銜蘆以避繳終爲戮於此丗(善曰文/子曰羽)¶
(翼美者傷其骨骸司馬相如美人賦曰弱骨豐肌淮南子曰/鴈銜蘆而翔以避矰繳抱朴子曰智禽銜蘆以避網水牛結)¶
(陣以却虎史記太史公曰英布不克於身爲丗大戮/銑曰/咸以肌&KR0079;羽毛可用無罪爲人所斃斃死也鴈自南向北以)¶
(體充不能髙飛常銜蘆以/避繳然終爲時人所殺)蒼鷹鷙而受緤(五臣作/紲音薛)鸚¶
鵡惠而入籠(善曰李陵詩曰有鳥西南飛熠燿似蒼鷹/王逸楚辭注曰緤繋也鸚鵡賦曰性辯惠)¶
(而能言又曰閉以雕籠/濟曰鷙猛也紲係也)屈猛志以服養塊(苦/對)幽縶於¶
九重(善曰淮南子曰塊然獨處楚辭曰君子之門&KR0006;九重/濟曰猛志謂鷹性也言屈志從服養也塊獨也言獨)¶
(幽縶九重/謂君門也)變音聲以順㫖思摧翮而爲庸巒鍾岱¶
之林野慕壠坻(丁/禮)之髙松(善曰鍾岱二山鷹之所産/漢書曰趙地鍾岱迫近胡)¶
(向曰鸚鵡變/冦如淳曰鐘所在未聞漢有代郡故代國也東方朔十洲記/曰北海外有鐘山鸚鵡賦曰命虞人於隴坻)¶
<pb:KR4h0003_SBCK_013-32b>¶
(音聲以順人之㫖趣摧羽翮以爲人用也鍾岱二/山名出鷹隴坻出鸚鵡言戀慕所遊之林松也)雖䝉幸¶
於今日未若疇昔之從容(善曰左氏傳曰羊斟云疇/昔之羊子爲政杜預曰疇)¶
(昔猶前日也尚/書曰從容以和)海鳥鶢(善曰國語/袁)鶋(居)避風而至(曰海鳥曰)¶
(翰曰鶢鶋避風於魯東/爰居止於魯東門外展禽曰今兹海其有災乎夫廣川之鳥/獸常知而避其災是歳海多大風)¶
(門臧文仲/祭以鐘鼓)條枝(五臣/作支)巨雀踰嶺自致(善曰漢書曰條枝/國臨西海有大鳥)¶
(良曰條支國名/漢時貢大雀)提挈萬里飄颻逼畏(銑曰提挈/善曰漢書曰左提/右挈)¶
(萬里謂大雀也飄颻逼/畏謂鶢鶋畏鐘鼔聲也)夫唯體大妨物而形瓌足瑋¶
也(五臣無/也字)隂陽陶烝萬品一區(善曰文子老子曰隂陽/陶冶萬物蒸氣出貌)¶
(濟曰體大鶢鶋也/形瓌謂巨雀也)巨細舛錯種繁類殊鷦螟巢於蚊¶
睫(善曰晏子春秋景公曰天下有極/接)大鵬彌乎天隅(細者乎對曰有東海有蟲巢於蚊)¶
<pb:KR4h0003_SBCK_013-33a>¶
(睫再飛而蚊不爲驚臣不知其名而東海有通者命曰鷦螟/莊子曰北溟有魚其名曰鵾化而爲鵬怒而飛翼若垂天之)¶
(雲/向曰舛錯不齊也言大小不齊種類雖繁其類各殊也/鷦螟微蟲也巢於蚊子之睫鵬大鵬其翼滿於天之一隅也)¶
將以上方不足而(五臣無/而字)下比有餘普天壤以遐¶
觀吾又安知其小大之所如(善曰莊子曰長者不爲/有餘短者不爲不足莊)¶
(子北海若曰以差觀之因其所大而大之則萬物莫不大因/其所小而小之則萬物莫不小而差數覩矣歸田賦曰安知)¶
(榮辱之所如/銑曰上方鵬鳥下比鷦螟也/徧天壤逺觀之大小好惡竟不知其所從也)¶
<pb:KR4h0003_SBCK_013-33b>¶
¶
六臣註文選卷第十三¶
<pb:KR4h0003_SBCK_013-34a>¶
