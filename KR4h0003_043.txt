# -*- mode: mandoku-view; -*-
#+TITLE: 六臣註文選
#+DATE: 2015-09-11 18:03:16.051282
#+PROPERTY: ID KR4h0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB04n0158-043六臣註文選-卷第四十三.
<pb:KR4h0003_SBCK_043-1a>¶
六臣註文選巻第四十三¶
　　書下¶
　　與山巨源絶交書一首(善曰魏氏春秋曰/山濤為選曹郎舉)¶
(翰曰山濤為吏/康自代康荅書拒絶因自説不堪流俗而非/薄湯武大將軍聞而惡焉)¶
(部郎欲舉康自代康怨不知己故作此書自/言不堪流俗而非湯武大將軍聞而惡焉)¶
　　　嵇叔夜¶
康白足下昔稱吾於潁川吾常(五臣/作甞)謂之知言¶
(善曰稱謂説其情不願仕也愜其素志故謂知言也虞預晉/書曰山嶔守潁川嵇康文集録注曰河内山嶔潁川山公族)¶
(父莊子曰狂屈豎聞之以黄帝為知言/銑曰山嶔為潁川/太守時山濤謂嶔云康性行不堪職任愜康之志故以為知)¶
(言/也)然經怪此意尚未熟悉於足下何從便得之¶
<pb:KR4h0003_SBCK_043-1b>¶
<pb:KR4h0003_SBCK_043-1b>¶
獨割引尸祝以自助(向曰間頃也/善曰莊子曰庖人雖不治庖尸祝/不越樽俎而代之)¶
(遷謂為大司馬也惕懼也庖人割牲體之人也尸主也祝謂/祭時讀辭之人也言恐山濤羞為獨割引我以為尸祝之助)¶
(五臣/也)手薦鸞(作鑾)刀漫(善曰毛詩曰執其鸞/平)之羶腥(力以啓其毛莊子北)¶
(濟曰薦進也鑾刀上鈴也漫汙也羶亦腥也/人無擇曰帝欲以辱行漫我髙誘吕氏春秋注曰漫/汗也)故具¶
為足下陳其可否吾昔讀書得并介之人或謂¶
無之今乃信其真有耳(善曰并謂兼善天下也介謂/自得無悶也趙岐孟子章句)¶
(曰伯夷柳下恵介然必徧中和為貴/良曰并謂兼利天下/也介謂孤介自守也言我昔讀書得古人有如此者或謂無)¶
(之今信有耳謂濤/兼利而己自守也)性有所不堪真不可强今空語¶
同知有達人無所不堪外不殊俗而内不失正¶
與一世同其波流而悔吝不生耳(善曰空語猶虚/説也共知有通)¶
<pb:KR4h0003_SBCK_043-2a>¶
(達之人至於世事無所不堪言已不能則而行之也太𤣥經/曰君子内正而外馴莊子曰與物委地而同其波周易曰悔)¶
(吝者憂虞之象也/翰曰强勸也空語謂虚説也言已不堪/不可勸也虚説共知有通達之人於世事無所不堪也内謂)¶
(心也吝恨也言跡能同俗而心不失正道與/時同流而悔恨不生者耳言聞有如是人也)老子莊周吾¶
之師也親居賤職柳下恵東方朔達人也安乎¶
卑位吾豈敢短之哉(善曰史記曰莊子名周甞為蒙漆/園吏列仙傳曰李耳為周柱下史)¶
(轉為守藏史論語曰柳下恵為士師漢書曰東方朔著論設/客難已位卑以自慰喻孟子曰為貧仕者辭尊居卑又曰位)¶
(卑言髙罪也/銑曰康讀莊老之書故云師也賤職謂柱下/史漆園吏柳下恵為士師東方朔為侍郎是安卑位豈敢短)¶
(之言不敢以四人居/位下而非短之也)又仲尼兼愛不羞執鞭子文無¶
欲卿相而三登令尹是乃君子思濟物之意也¶
(善曰莊子仲尼謂老聃曰兼愛無私仁之情也論語子曰富/而可求雖執鞭之士吾亦為之子張問令尹子文三仕為令)¶
<pb:KR4h0003_SBCK_043-2b>¶
(向曰兼愛謂兼物愛人羞恥也執鞭下士也子/尹無喜色三已之無愠色舊令尹之政必以告新令尹何如/子曰忠矣)¶
(文三為令尹無喜色三巳之無愠/色是皆不欲富貴而屈身濟物也)所謂達(五臣本/有人字)能兼¶
善而不渝窮則自得而無悶(善曰孟子曰古之人窮/則獨善其身達則兼善)¶
(天下又曰柳下恵遺佚而不怨厄窮而不憫/濟曰古人窮/故獨善其身達則兼善天下而不變其本志也窮塞不遇亦)¶
(澹然自得而不以/為憂悶矣渝變也)以此觀之故堯舜之君世許由¶
之巖棲(五臣作栖/善曰吕氏春秋曰昔堯朝許由於霈/澤之中曰請屬天下於夫子許由遂之箕山之下)¶
(張升反論曰黄綺引身巖棲南岳/良曰堯舜為君於世許由隠於箕山)子房之佐漢接輿¶
之行歌其揆一也(善曰漢書曰上封良為留侯行太子/少傅事論語曰楚狂接輿歌而過孔)¶
(子孟子曰先聖後聖其揆一也/翰曰張良字子房佐漢㓕/秦項接輿隠者行歌不仕言堯舜子房安其兼并之善許由)¶
(接輿守其介特之志揆度/也所安不同度之一也)仰瞻數君可謂能遂其志¶
<pb:KR4h0003_SBCK_043-3a>¶
者也(善曰賈逵國語注曰遂從也/銑曰/數君堯舜已下也遂志謂遂本情也)故君子百行¶
殊塗而同致循性而動各附所安(善曰周易子曰/天下同歸而殊)¶
(向曰百行言多也君子之行所趣各殊/塗一致而百慮淮南子曰循性而行或害或利論語䜟曰貧/而無怨循性動也)¶
(而同歸順性俱得/其安也循順也)故有處朝廷而不出入山林而不¶
反之論(濟曰言仕者/善曰班固漢書賛曰山林之士往而不能反朝廷/之士入而不能出二者各有所短)¶
(不出隠者不仕/各有所短也)且延陵髙子臧之風長卿慕相如¶
之節志氣所託不可奪也(善曰左氏傳呉子諸樊既/除喪將立季札季札辭曰)¶
(曹宣公之卒也諸侯與曹人不義曹公將立子臧子臧去之/遂弗為也以成曹君子曰能守節君義嗣也誰能奸君有國)¶
(非吾節也札雖不才願附於子臧以無失節史記曰司馬相/如字長卿其親名之大子相如既學慕藺相如之為人更名)¶
(相如/良曰同善注言此二人/志氣所寄亦不可移奪改易也)吾毎(五臣本/無吾字)讀尚子平¶
<pb:KR4h0003_SBCK_043-3b>¶
臺孝威傳慨然慕之想其為人(善曰英雄記曰尚/子平有道術為縣)¶
(功曹休歸自入山擔薪賣以供食飲范&KR0110;後漢書曰尚子平/隠居不仕性尚中和好通老易尚向不同未詳又曰臺佟者)¶
(翰曰尚長字子/字孝威魏郡人隠於武安山鑿穴為居採藥為業佟徒冬切/史記太史公曰余讀孔氏書想見其為人)¶
(平王莽時司徒王邑薦之固辭後遂入山隠也臺佟字孝威/採藥自業隠於武安山終身不出慨息也康自言隠逸之志)¶
(故太息想慕/二子為人也)少加孤露母兄見驕不涉經學性復¶
疏(五臣/作疎)嬾筋駑肉緩(銑曰踈慢懶墯也筋/駑謂寛緩若駑馬也)頭靣常一¶
月十五日不洗不大悶癢不能沐也每常小便¶
而忍不起令胞中略轉乃起耳又縱逸來久情¶
意傲散簡與禮相背嬾與慢相成(善曰孔安國論/語注曰簡略也)¶
(言性簡略與禮相背也/向曰傲/謂不恭言性簡略與禮相違背)而為儕類見寛不攻¶
<pb:KR4h0003_SBCK_043-4a>¶
其過又讀莊老重増其放(善曰放謂放蕩/濟曰儕/輩寛縱攻擊也莊老忘榮)¶
(辱齊是非故/増放逸也)故使榮進之心日穨任實之情轉篤¶
此由禽鹿少見馴育則服從教制長而見羈則¶
狂顧頓纓赴蹈湯火(良曰穨墜也任實謂用/善曰楚辭曰狂顧南行王逸曰狂/猶遽也)¶
(本情也篤固馴擾育養/羈擊纓縻赴奔蹈蹋也)雖飾以金鑣饗以嘉肴逾(五/臣)¶
(本作/愈)思長林而志在豐草也(翰曰鑣馬/善曰毛詩曰茀厥豐草/茀甫物切)¶
(銜也肴俎實也愈益也此康言少自/寛縱長見羈束雖有榮禄終思遁逸)阮嗣宗口不論人¶
過吾每師之而未能及至性過人與物無傷唯¶
飲酒過差耳(善曰莊子仲尼謂顔回曰聖人處物不傷/物者物不能傷也李尤盂銘曰飲無求辭)¶
(纔以相娛荒沉過差可不慎與/銑曰師法至大差失也言/每法嗣宗不論人過之事不能及之然嗣宗曠大之性過人)¶
<pb:KR4h0003_SBCK_043-4b>¶
(而不傷於物唯飲/酒之後有過失)至為禮法之士所繩疾之如讎幸¶
賴大將軍保持之耳(善曰孫盛晉陽秋曰何曽於太祖/坐謂阮籍曰卿任性放蕩敗禮傷)¶
(向曰禮法之士謂何曽也/敎若不革變王憲豈得相容謂太祖冝投之四裔以絜王道/太祖曰此賢素羸病君當恕之)¶
(阮籍在司馬文王坐時居母喪飲酒食肉曽曰卿任性放蕩/敗禮傷敎冝投之四裔文王曰此子素羸卿其忍之文王時)¶
(為大將軍言為何曽以/禮法糾繩如仇讎也)以(五臣作/吾字)不如嗣宗之賢而有¶
慢弛之闕(善曰資材量也/濟曰弛緩闕失也)又不識人情闇(五臣本/作暗字)¶
於機宜無萬石之慎而有好盡之累(善曰漢書曰/萬石君石奮)¶
(長子建為郎中令奏事事下建讀之驚恐曰書馬者與尾而/五今廼四不足一獲譴死矣其為謹慎雖他皆如是又曰建)¶
(良曰機者事之微也冝事也/奏事於上前即有可言屏人乃言極切至廷見如不能言者/好盡謂言則盡情不知避忌)¶
(石奮有子四人仕皆至二千石并父為萬石父子皆以謹慎/著名康言我遇事便發不能忍慎如萬石也好盡謂好盡發)¶
<pb:KR4h0003_SBCK_043-5a>¶
(人之事機是/以為累也)久與事接疵釁日興雖欲無患其可¶
得乎又人倫有禮朝廷有法自惟至熟有必不¶
堪者七甚不可者二卧喜晩起而當關呼之不¶
置一不堪也(善曰東觀漢記曰汝郁再徴載病詣公車尚/書勑郁自力受拜郁乗輦白衣詣止車門臺)¶
(遣兩當關扶郁入拜郎中/翰曰疵病釁瑕倫理熟審也言/我久與人事相接則瑕釁日起豈得無患乎又加禮法自思)¶
(至審必有不堪也/銑曰不堪不可皆不中任用也漢置當/關之職欲曉即至門呼人使起言康晩起為吏呼之不放置)¶
(放/也)抱琴行吟弋釣草野而吏卒守之不得妄動¶
二不堪也危坐一時痺(必/寐)不得摇性復多蝨(瑟)¶
把(蒲/巴)搔無巳而當裹以章服揖拜上官三不堪¶
也(向曰弋&KR0819;射也/善曰管子曰少者之事先生出入恭敬如有賓客危坐向/師顔色無忤説文曰痺濕病也俾利切)¶
<pb:KR4h0003_SBCK_043-5b>¶
<pb:KR4h0003_SBCK_043-5b>¶
當與之共事或賓客盈坐鳴聲聒耳嚻塵臭處¶
千變百伎(五臣/作技)在人目前六不堪也(善曰杜預左氏/傳注曰聒諠也)¶
(濟曰言與流俗同事則不奈此/喧聒塵臭𠆸巧之物在於前也)心不耐煩而官事鞅(於/兩)¶
掌機務纒其心世故繁其慮七不堪也(善曰毛詩/曰或棲遲)¶
(偃仰或王事鞅掌尚書曰一日二日萬機/良曰/鞅掌衆多貌機事纒繞故事也言事繁於思慮也)又每非¶
湯武而薄周孔在人間不止此事㑹顯世敎所¶
不容此甚不可一也(翰曰湯與武王以臣代君故非之/周公孔子立禮使人澆競故薄之)¶
(言非薄不止則必㑹明於世/則為禮敎之人不容我也)剛腸疾惡輕肆直言遇¶
事便發此甚不可二也(銑曰剛腸謂彊志也肆放也/言見患便道不能慎言也)以¶
促中小心之性綂此九患不有外難當有内病¶
<pb:KR4h0003_SBCK_043-6a>¶
寧可久處人間邪(向曰綂理也九患謂上七不堪二不/可言我以褊狹之心理此數患縱免)¶
(外禍亦當/内病也)又聞道士遺言餌术黄精令人久壽意¶
甚信之(濟曰道士謂得道之士也餌食也术黄/善曰蒼頡篇曰餌食也本草經曰术黄精久服輕/身延年)¶
(精藥/名也)游山澤觀魚鳥心甚樂之一行作吏此事¶
便廢安能舍(五臣本/作捨字)其所樂而從其所懼哉夫人¶
之相知貴識其天性因而濟之(良曰行往也懼謂畏/上不喜之事天性本)¶
(志/也)禹不偪伯成子髙全其節也(善曰莊子曰堯治天/下伯成子髙立為諸)¶
(侯堯授舜舜授禹伯成子髙辭為諸侯而耕禹往見之則耕/在野禹趨就下風而問焉子髙曰昔堯治天下不賞而民勸)¶
(翰曰同善注禹曰難化矣乃/不罰而民畏今則賞罰而民且不仁徳自此衰刑自此立後/世之亂自此始矣耕而不顧)¶
(不偪之是/全節也)仲尼不假葢於子夏䕶其短也(善曰家語/曰孔子將)¶
<pb:KR4h0003_SBCK_043-6b>¶
(行雨無葢門人曰商也有焉孔子曰商之為人也嗇短於財/吾聞與人交者推其長者違其短者故能久也王肅曰短𠫤)¶
(嗇甚也/銑曰孔子將出而天雨門人曰商有葢請假焉孔/子曰商為人短於財吾聞與人交者推長而違短故久吾非)¶
(不知商有葢恐不借/而彰其過也䕶助也)近諸葛孔明不偪元直以入蜀¶
(善曰蜀志曰潁川徐庶字元直曹公來征先主在楚聞之率/其衆南行亮與徐庶並從為曹公所追破庶母見獲庶辭先)¶
(主而指其心曰本與將軍共圗王覇之業者以此方寸之地/也今已失老母方寸亂矣無益於事請從此别遂詣曹公魏)¶
(略曰庶名福/向曰同善注且先主許之言孔明不偪者謂/孔明奉先王之命亦不逼留之孔明亮字也元直庶字也)¶
華子魚不强㓜安以卿相(善曰魏志曰華歆字子魚/平原人也文帝即位拜相)¶
(國黄初中詔公卿舉獨行君子歆舉管寧帝以安車徴之又/曰管寧字㓜安北海人也華歆舉寧寧遂將家屬浮海還郡)¶
(詔寧為太中大夫固辭不受/濟曰强勸勉也同善注)此可謂能相終始真相¶
知者(五臣無/者字)也足下見直木(五臣本/有必字)不可以為輪曲¶
<pb:KR4h0003_SBCK_043-7a>¶
者(五臣本/有必字)不可以為桷蓋不欲以枉其天才令得¶
其所也故四民有業各以得(五臣本/作其字)志為樂(善曰/管子)¶
(曰士農工商四民者國之石民也/良曰謂上禹仲尼諸葛/亮華歆是識其性而首末相知也天才謂質性直者不可曲)¶
(任曲者不可直任輪輞也桷椽也四/民士農工商也言為者各樂其得志)唯達者為能通之¶
此(五臣本/有似字)足下度内耳不可自見好章甫强越人¶
以文冕也(善曰莊子曰宋人資章甫而適越越人斷髮文/身無所用之司馬彪曰敦㫁也章甫冠名也)¶
(翰曰言人各有所樂唯達者可知故云度内耳章甫殷冠也/越國之人㫁髪為飾不用文冕豈可以己好而强使著之言)¶
(此喻不好/爵禄也)巳(五臣作/自以)𥊏臭腐養鴛雛以死䑕也(善曰/莊子)¶
(曰恵子相梁莊子往見之或謂恵子曰莊子來欲代子相於/是恵子恐搜於國中三日三夜莊子往見之曰南方有鳥名)¶
(鴛雛子知之乎夫鴛雛發南海而飛於北海非梧桐而不止/非竹實不食非醴泉不飲於是鴟得腐䑕鴛雛過之仰天而)¶
<pb:KR4h0003_SBCK_043-7b>¶
(視之曰嚇今子欲以子國嚇我邪/銑曰鴛雛鳯也非竹實/不食非醴泉不飲豈可以已嗜臭爛而以死䑕養鴛雛言此)¶
(譏濤/也)吾頃學養生之術方外榮華去滋味游心¶
於寂漠以無為為貴縱無九患尚不顧足下所¶
好者(向曰/善曰髙誘吕氏春秋傳曰外猶賤也莊子曰夫恬惔/寂寞虚無無為此天地之平而道徳之篤也)¶
(術法也外疎也滋味美味也寂漠安靜也無為無事也言/我好養生疎榮華縱無九患亦不顧足下所好榮華也)又¶
有心悶疾頃轉増篤私意自試(五臣本/有必字)不能堪¶
其所不樂(善曰言已所不樂之事必不能堪而行之/濟/曰頃時已來疾病増篤自度必不堪已所不樂)¶
(之事/也)自卜已審若道盡塗窮則已耳足下無事¶
寃之令轉於溝壑也(良曰言/善曰左氏傳曰侍者謂楚王曰老/而無子知擠於溝壑矣)¶
(我自决以審定也道盡塗窮謂/死也寃猶枉屈也溝壑坑也)吾新失母兄之歡意¶
<pb:KR4h0003_SBCK_043-8a>¶
常悽切女年十三男年八歳未及成人況復多¶
病顧此悢悢(力/向)如何可言(善曰晉諸公譜曰康子劭/王隠晉書曰劭字延祖國)¶
(翰曰歡愛也/語曰晉趙武冠見韓獻子獻子曰戒之此謂成人鄭𤣥禮記/注曰女子以許嫁為成人廣雅曰悢悢悲也)¶
(悢悢悲/恨也)今但願守陋巷敎養子孫時(五臣本/作時時)與親¶
舊敘(五臣本/有離字)闊陳説平生濁酒一盃彈琴一曲¶
志願畢矣足下若嬲(奴/了)之不置不過欲為官得¶
人以益時用耳足下舊知吾潦倒麤疎不切事¶
情自惟亦皆不如今日之賢能也若以俗人皆¶
喜榮華獨能離之以此為快此最近之可得(五/臣)¶
(有而/字)言耳(善曰嬲擿嬈也音義與嬈同言俗人皆喜榮華/而已獨能離之以此為快此最近已之情可得)¶
<pb:KR4h0003_SBCK_043-8b>¶
(言之耳/向曰嬲惱置止也言惱我不止欲為官求人益國/利時也我則疎緩又不如當代賢能矣子言俗人皆喜榮華)¶
(我獨以離榮為快此最/近我情也可得言耳)然使長才廣度無所不淹而¶
能不營乃可貴耳(善曰鄭𤣥禮記注曰淹復漬也/濟/曰若取其大度量之人無所不包而)¶
(又不求富貴乃可重也言/我則多病非為有大才也)若吾多病困欲離事自全¶
以保餘年此真所乏耳(善曰言已離於俗事以自安/全保其餘年此乃真性之所)¶
(乏耳非如長才廣度之士而不營之/良曰言我以病困/離俗自全真性之所乏短不同長才廣度之士而不營求)豈¶
可見黄門而稱貞哉若趣(平)欲共登王塗期於¶
相致時為懽(五臣本/作歡字)益一旦迫之必發其狂疾自¶
非重怨不至於此也(翰曰黄門閹人也本絶陽道豈是/貞哉趣急也王塗天子殿陛也相)¶
(致謂其職任也是時必以為歡悦相/益也迫偪也言煩事偪則發狂病也)野人有快炙背而¶
<pb:KR4h0003_SBCK_043-9a>¶
美芹子者欲獻之至尊雖有區區之意亦已疏¶
矣(善曰列子曰宋國有田父常衣濕黂至春自暴於日當爾/時不知有廣夏隩室緜纊狐貉顧謂其妻曰負日之暄人)¶
(莫知之以獻吾君將有賞也其室告之曰昔人有美戎菽甘/枲莖芹萍子對鄉豪稱之鄉豪取甞之蜇於口慘於復衆哂)¶
(之李陵書曰孤負陵區區之意/銑同善注/快喜也言雖有愛心而逺於事理區區愛也)願足下勿似¶
之其意如此既以解足下并以為别嵇康白(向/曰)¶
(解謂解足下/舉我之意也)¶
　　　為石仲容與孫皓書一首(善曰臧榮緒晉/書曰石苞字仲)¶
(容太祖輔政都督揚州諸軍事進位征東大/將軍又曰太祖遣徐劭孫郁至呉將軍石苞)¶
(令孫楚作書與孫皓劭至/呉不敢為通五臣注同)¶
　　　　孫子荆¶
<pb:KR4h0003_SBCK_043-9b>¶
苞白葢聞見機(五臣/作幾)而作周易所貴小不事大¶
春秋所誅(善曰周易曰君子見幾而作不俟終日左氏傳/曰楚于伐鄭子展曰小所以事大信也小國無)¶
(信兵亂日至亡無日矣/良曰幾者/事之微也貴重也誅討也餘同善注)此乃吉凶之萌兆¶
榮辱之所由興(五臣/作生)也是故許鄭以銜璧全國¶
曹譚以無禮取滅(善曰左氏傳楚子圍許蔡侯將許僖/公見楚子於武城許男靣縛銜璧楚)¶
(子問諸逄伯對曰昔武王克殷微子啓如是王親釋其縛禮/而命之使復其所楚子從之又曰楚子圍鄭克之鄭伯肉袒)¶
(牽羊於楚以逆王曰其君能下人退三十里而許之平又曰/晉公子重耳奔狄及曹曹共公聞其駢脅欲觀其裸浴薄而)¶
(翰/觀之及即位晉侯圍曹又曰齊桓公之出也過譚譚不禮焉/及其入也諸侯皆賀譚又不至冬齊師滅譚譚無禮也)¶
(曰兆見也言吉凶榮辱在於見機也餘同善/注又曰鄭伯非銜璧然以同降故連用之)載籍既記其¶
成敗古今又著其愚智矣不復廣引譬類崇飾¶
<pb:KR4h0003_SBCK_043-10a>¶
浮辭(善曰鄭𤣥孝經注曰引譬連類尚書序曰翦截浮辭/銑曰載籍謂史籍也著明也成智謂許鄭也敗愚)¶
(謂曹譚也浮虚也言史/籍所記非飾虚辭也)苟以夸大為名更喪忠告之¶
實(五臣有/也字)今粗論事勢以相覺悟昔炎精幽昧曆¶
(五臣/作歴)數將終(善曰論語曰忠告而善道之不可則止無自/辱焉東觀漢記曰漢以炎精布耀或幽而光)¶
(尚書曰天之曆數在爾躬/向曰夸奢喪失粗麤悟明也漢/火徳故云炎精幽昧謂暗亂無道也歷數録籍也終盡也)¶
桓靈失徳災釁並興豺狼抗爪牙之毒生人陷¶
荼(五臣/作塗)炭之艱(善曰孝桓孝靈漢二帝也漢書詔策曰/大禹能亡失徳漢書杜文謂孫寳曰豺)¶
(狼當路尚書曰夏有昬徳民墜塗炭荼與塗古字通用/濟/曰言桓靈失道災釁並起也豺狼惡獸喻亂賊也抗張毒害)¶
(塗泥炭火也言百姓皆/如陷於火而難苦也)於是九州絶貫皇綱解紐(善/曰)¶
(良曰貫綱也紐結也言九州之事㫁絶而皇王綱紀/周禮曰職方乃辨九州之國使同貫利荅賓戲曰廓帝紘恢/皇綱)¶
<pb:KR4h0003_SBCK_043-10b>¶
(解其/結也)四海蕭條非復漢有太祖承運神武應期¶
(善曰春秋緯曰五徳之運各象其類宋均曰運籙運也周易/曰古之神武不殺者夫河圗闓苞受曰弟感苗裔出應期)¶
(翰曰四海四方也蕭條空速貌太祖魏武帝/也言太祖有神武之徳而應期代漢運也)征討暴亂克¶
寧區夏(善曰尚書曰用肇造我區夏/銑曰/暴亂謂袁紹董卓之徒克能寧安也)協建靈符¶
天命既集(向曰協同也靈符謂神靈之/善曰曹植大魏篇曰大魏應靈符天禄乃始毛/詩曰有命既集)¶
(瑞符也集㑹也言天/命與人心相㑹也)遂廓洪基奄有魏域(善曰曹植魏/徳論曰武創)¶
(濟曰廓開洪大域國也/洪基克光厥徳毛詩曰奄有四/方)土則神州中岳器則九¶
鼎猶存(善曰河圖括地象曰崑崙東南地方五千里名曰/神州中有五岳地圖帝王居之左氏傳王孫滿曰)¶
(成王定鼎於郟鄏史記曰秦取周九鼎/良曰神州洛陽也/中岳嵩山也九鼎九州之金鑄鼎也存在也鼎可烹故云器)¶
世載淑美重光相襲固知四隩(郁)之攸同天下¶
<pb:KR4h0003_SBCK_043-11a>¶
之壯觀也(善曰國語祭公謀父曰奕世載徳尚書王曰昔/我君文王武王宣重光新序孔子曰聖人雖生)¶
(翰曰載則淑善也重光謂文帝也襲因/異世相襲若規矩尚書曰九州攸同四隩既宅封禪書曰此/事天下之壯觀也)¶
(也四隩四方也攸所也/壯觀謂壯大觀望也)公孫淵承藉父兄世居東裔¶
(善曰魏志曰公孫度字叔濟本遼東襄平人度知中國擾攘/自立為遼東侯度死子康嗣位康死子晃淵等皆小衆立兄)¶
(子恭為遼東太守淵脅奪恭位景初元年/徴淵淵遂發兵逆於遼隧自立為燕王也)擁帶燕胡馮¶
(五臣/作憑)陵險逺講武盤桓不供職貢(善曰左氏傳子/産曰今陳介恃)¶
(楚衆馮凌弊邑國語虢文公曰古者三時務農一時講武周/禮曰制其職各以其所能制其貢各以其所有家語孔子曰)¶
(古者分異姓以逺方之職貢所以無忘服也/向曰擁恃也/燕胡匈奴也憑依陵乗也盤桓不進貌言恃險逺不修職貢)¶
内傲帝命外通南國乗桴滄流交疇(五臣本/作酬字)貨¶
賄葛越布於朔土貂馬延乎呉㑹(善曰魏志曰公/孫淵遣使南通)¶
<pb:KR4h0003_SBCK_043-11b>¶
(孫權往來瞻遣權使張彌許晏等齎金玉珍寶立為燕王論/語子曰乗桴浮于海孔安國尚書傳曰草服葛越魏志曰夫)¶
(餘國出名馬貂狖/濟曰傲慢也南國呉也編木濟水曰桴/滄海也酬報也葛越草布也出於呉朔土北方也貂䑕皮也)¶
(言公孫淵與孫皓/以方物相連結也)自以為控絃十萬奔走足用信¶
能右折燕齊左振扶桑陵轢沙漠南靣稱王也¶
(五臣無也字/善曰漢書匈奴傳曰控&KR0076;之士三十餘萬山/海經曰湯谷上有扶木扶木者扶桑也史記曰楚靈王兵强)¶
(良曰控絃引弓之士/凌轢中原説文曰漠北方流沙也漢書李陵歌曰經萬里兮/度沙漠周易曰聖人南靣而聽天下)¶
(也燕齊二國在遼西故云右折扶桑在海東故云左振/陵乗轢踐也言淵恃此威力故稱燕王南靣以自尊也)宣王¶
薄伐猛鋭長驅(善曰魏志曰景初三年遣大司馬宣王/征淵傳首洛陽戰國䇿曰樂毅輕卒鋭)¶
(兵長驅至齊/翰曰宣王司馬懿也薄/伐用威武也猛健鋭利也長驅逺伐也)師次遼陽而城¶
池不守桴鼓一震而元㐫折首(善曰漢書曰遼東郡/有遼陽縣左氏傳曰)¶
<pb:KR4h0003_SBCK_043-12a>¶
(援桴而鼔周易曰有嘉折首獲非其醜/銑曰次至也遼陽/縣名不守謂不能監守也桴打鼓也震動元大凶惡也折首)¶
(猶斬/首也)然後遠跡疆埸(善曰史記樂毅/亦)列郡大荒(書曰呉王逺迹)¶
(至郢班固漢書述曰列郡祁連山海經有大荒/良曰疆/埸邊畔也言魏斬公孫淵乃逺開邊疆置郡邑於大荒也)收¶
離聚散咸安其居民庶悦服殊俗&KR0323;附(善曰毛詩/序曰萬民)¶
(濟曰咸皆也殊謂異國也言皆送款誠附我魏國也/離散不安其居尚書曰萬姓悦服過秦論曰餘威震于殊/俗)自¶
兹遂隆九野清泰(善曰淮南子曰所謂一者上通九天/下貫九野髙誘曰九野八方中央也)¶
(良曰九野八方中央也/言此之盛天下清通也)東夷獻其樂器肅慎貢其楛¶
矢曠世不羈應化而至(善曰范&KR0110;後漢書曰東夷自/少康已後世服王化獻其樂)¶
(舞魏志曰常道鄉公景元三年肅慎國遣使重譯來貢弓長/三尺五寸三十張楛矢長一尺八寸石砮三百枚崔寔本論)¶
(曰孝宣帝方外安靜單于稽顙來朝百世不羈之虜也/翰/曰樂器謂樂舞之器也肅慎國名楛矢箭也曠逺也言逺代)¶
<pb:KR4h0003_SBCK_043-12b>¶
(不羈縻者皆應我/皇之化而至也)巍巍蕩蕩想所具聞(善曰論/五臣本有也/字)¶
(銑曰巍巍蕩蕩言帝徳廣逺也想謂想孫皓當巳具聞/語子曰大哉堯之為君蕩蕩乎民無能名焉巍巍乎其有成/功)¶
(善/也)吴之先主起自荆州遭時擾攘播潛江表(曰)¶
(向曰/吴志曰董卓專朝政孫堅亦舉兵荆州討卓引軍還住魯陽/范曄後漢書馮衍上疏曰遭擾攘之時值兵革之際)¶
(擾攘亂也言呉先主權遭時/亂播遷於江外也表外也)劉備震懼亦逃巴岷(善/曰)¶
(濟曰劉備蜀先/蜀志曰益州牧劉璋迎先主入益州至涪璋勑諸將勿復關/通先主大怒進圍成都璋降先主領益州)¶
(主也巴岷/蜀二山名)遂依丘陵積石之固三江五湖浩汗無¶
涯假氣游魂迄于四紀(善曰張載劒閣銘曰巖巖梁/山積石峩峩漢書曰呉有三)¶
(良曰積石之固謂蜀多山也三江五湖之/江五湖之利也魏明帝善哉行曰權實堅子備則亡虜假氣/游魂鳥魚為伍)¶
(水浩大無涯為呉之固也言呉蜀恃此/山水假借游魂也迄至也十二年曰紀)二&KR0022;合從(子/容)東西¶
<pb:KR4h0003_SBCK_043-13a>¶
唱和互相扇動距捍中國自謂三分鼎足之勢¶
可與泰山共相終始(善曰漢書合從連衡力政爭强毛/詩曰叔兮伯兮唱予和汝漢書曰)¶
(翰曰二邦呉蜀也言相合扇動併力以禦/蒯通説韓信曰方今足下三分天下鼎足而居戰國䇿吕不/韋曰其寧泰山)¶
(中國自謂與中國為鼎足之形/言持久可與泰山齊其終始也)相國晉王輔相帝室文¶
武桓桓志厲秋霜(銑/善曰魏志曰咸熈元年進晉公爵為/王荀悦申鑒曰人主怒如秋霜)¶
(曰輔佐也帝室謂魏室桓桓/武貌厲嚴也秋霜殺物也)廟勝之算應變無窮獨¶
見之鑒與衆絶慮(善曰孫子曰夫未戰而廟勝得算多/者也又曰善出奇正者無窮如天地)¶
(春秋元命苞曰明王獨見四海歸往/向曰/窮盡鑒明也言謀算無盡思慮絶於衆人也)主上欽明委¶
以萬機(善曰魏志曰陳留王奐字景明封常道鄉公髙貴/鄉公卒公卿議迎立尚書曰放勛欽明又曰一日)¶
(二日萬幾/濟/曰萬機萬事也)長轡逺御妙略潛授偏師同心上¶
<pb:KR4h0003_SBCK_043-13b>¶
下用力稜威奮伐罙(五臣本/作彌字)入其阻(善曰漢書曰武/帝報李廣曰威)¶
(良曰長轡逺御謂有長逺之策也潛宻奮振彌深也入/稜憺乎鄰國毛詩曰罙入其阻裒荆之旅毛萇曰罙深也音/彌)¶
(阻謂入蜀/險阻也)并敵一向奪其膽氣(翰曰/善曰兵法曰三軍可奪/氣將軍可奪心)¶
(兵法曰并敵一向千里殺將奪其/膽氣言威可奪蜀將士之膽氣也)小戰江介則成都自¶
潰曜兵劒閣而(五臣本/作則字)姜維靣縛(善曰魏志曰景元/四年使征西將軍)¶
(鄧艾鎮西將軍鍾㑹伐蜀艾自陰平先登至江介西蜀衛將/軍諸葛瞻列陣待艾艾遣子恵唐亭侯忠等大破之斬瞻進)¶
(軍到雒劉禪遣使奉皇帝璽緩為箋詣艾㑹統十餘萬衆分/從斜谷駱谷入平行至漢中姜維守劒閣距㑹維等聞瞻已)¶
(破以其衆東入巴劉禪詣艾降勒維等令降於㑹維詣㑹降/商君書曰小戰勝逐北無過五里左氏傳曰凡民逃其上曰)¶
(潰左氏傳曰楚子圍許許僖公見楚子於武城靣縛銜璧/銑曰介間也成都蜀郡也潰謂降魏亂破也曜示也劒閣蜀)¶
(山也姜維蜀將也靣/縛請降魏將鄧艾也)開地五千列郡三十師不踰時¶
<pb:KR4h0003_SBCK_043-14a>¶
梁益肅清(善曰榖梁傳曰伐不踰時戰不逐奔/向曰平/蜀之後置郡三十梁益二州名肅清謂平定也)¶
使竊號之雄稽顙絳闕(濟/善曰禮記曰拜而後稽顙傅/𤣥西都賦曰巍巍絳闕)¶
(曰竊號之雄謂劉禪也稽顙/謂首至地也絳闕魏闕門也)球琳重錦𠑽於府庫(善/曰)¶
(左氏傳曰齊侯歸衛侯夫人重錦三十兩/良曰球/琳玉名重錦美錦也充滿也言滿我魏之府庫也)夫虢¶
滅虞亡韓并魏徙此皆前鑒之驗後事之師也¶
(善曰左氏傳曰晉滅虢虢公醜奔京師遂襲虞滅之執虞公/史記曰秦始皇十七年攻韓得韓王安二十三年攻魏其王)¶
(請降戰國策張孟談謂趙襄子曰前事不忘後事之師/翰/曰晉滅虢次及於虞秦并韓而魏徙居大梁此舉前事可明)¶
(於後也言蜀滅呉/亦為次師法也)又南中吕興深覩天命蟬蜕(税)内¶
向(五臣本/作附字)願為臣妾(善曰淮南子曰蟬飲而不食三十日/而蜕孝經曰治家者不敢失於臣妾)¶
(銑曰南中嶺南也交趾郡吏吕興殺太守孫諝使如魏/請太守及兵是覩天命也背亂向理如蟬之蜕皮也)外失¶
<pb:KR4h0003_SBCK_043-14b>¶
輔車脣齒之援内有毛羽零落之漸(善曰左氏傳/宫之奇曰諺)¶
(所謂輔車相依脣亡齒寒/向曰輔車陪乗也呉蜀相資猶/陪乗之與脣齒也外失謂蜀亡也内漸謂吕興叛呉降魏亦)¶
(如鳥之毛羽零/落也援助也)而徘徊危國冀延日月此猶魏武¶
侯却指河山以自强(五臣本/作彊字)大殊不知物有興亡¶
則所美非其地也(善曰史記曰吳起者衞人也魏武侯/浮西河而下中流顧謂呉起曰美哉)¶
(濟曰危國謂呉起也此/山河之固此魏之寳也呉起曰在徳不在險若君不脩徳則/舟中之人盡為敵國也武侯曰善)¶
(言呉王恃險自彊不知滅/亡之將至也餘同善注)方今百僚濟濟儁乂盈朝¶
虎臣武將折衝萬里(善曰尚書曰百寮師師又曰俊乂/在官毛詩曰進厥虎臣闞如虓虎)¶
(良曰僚官也折摧衝突也言武之盛可以衝突萬里/晏子春秋孔子曰不出罇俎之間而折衝千里之外晏子之/謂也)¶
國富兵强(五臣/作彊)六軍精練思復翰飛飲馬南海¶
<pb:KR4h0003_SBCK_043-15a>¶
(善曰新序曰孫叔敖相楚國富兵强毛詩曰翰飛戾天鄭𤣥/曰翰髙也李陵與蘇武書曰陵當為單于畜兵養士循先將)¶
(軍之令將飲馬河洛收珠南海/翰曰練擇/也翰髙飛也為將伐呉故云飲馬南海也)自頃國家整¶
治器械(銑曰脩兵仗也/善曰禮記曰聖人異器械鄭𤣥曰/器械兵甲也)脩造舟楫簡¶
習水戰伐樹北山則泰(五臣本/作太)行木盡(善曰髙誘吕/氏春秋注曰)¶
(太行山在河内野王縣北/向曰伐斫也太行/山名言斫伐以脩舟楫木盡者廣言以脅之)濬決河洛¶
則百川通流(五臣作/流通字)樓船萬艘(蘇勞切五臣/本有則字)千里相¶
望(濟曰濬深也樓亦船也艘亦舩之緫名/善曰尚書大傳曰百川趨於海漢書曰江淮以南樓/船十萬也)自¶
刳木以來舟車之用未有如今日(五臣本/無日字)之盛者¶
也(善曰周易曰黄帝堯舜刳木為舟剡木為檝/良/曰黄帝刳木為舟言我以水陸並進其盛如此也)驍勇¶
百萬畜力待時役不再舉今日之謂(善曰六/五臣本有也/字)¶
<pb:KR4h0003_SBCK_043-15b>¶
(翰曰驍健畜養也役不再舉謂一伐/韜太公謂武王曰聖人興兵為天下除患去賊非利之也故/役不再籍一舉而畢)¶
(必平/也)然主上眷眷未便電邁者以為愛民治國¶
道家所尚(善曰老子曰愛人治國能無知乎/銑曰眷眷/廻顧貌邁行也電邁言急也愛惜人命不欲害)¶
(國是至道/之所重也)崇城遂(五臣本/作自字)卑文王退舍(善曰左氏傳子/魚言於宋公曰)¶
(向曰舍止也餘同上注/文王聞崇侯徳亂而伐之軍三旬而不降退脩敎/而復伐之因壘而降)故先開¶
示大信喻以存亡殷勤之㫖往使所究若能審¶
識安危自求多福(善曰毛詩曰永言配命自求多福/濟曰示見喻曉也謂服則存不服則)¶
(亡往去究盡也言能識安/危而稱臣是求多福也)蹷然改容祗承往告(善曰漢/書曰陸)¶
(賈説尉陀陀於是蹶然起坐謝賈稱臣奉漢約/良曰蹷/然驚起貌言能驚起改尊倨之容敬承所往之書告也)追¶
慕南越嬰齊入侍(善曰漢書曰南越王胡立天子使嚴/助往諭意南越王胡遣其子嬰齊入)¶
<pb:KR4h0003_SBCK_043-16a>¶
(侍宿衞/翰/曰同善注)北靣稱臣伏聽告策則世祚江表永¶
為藩輔(銑/善曰禮記曰君之南鄉也荅陽之義也臣之北靣/也荅君也左氏傳王賜齊侯命曰世祚太師)¶
(曰策書也言能稱臣聽所告之書則永世/有福於江外長為諸侯藩輔謂諸侯也)豐報顯賞隆¶
於今日矣若悔慢不式王命然後謀力雲合指¶
麾風從(向曰豐多也言能臣伏則多報明賞盛於/善曰范&KR0110;後漢書張綱謂張嬰曰大兵雲合豈不/危乎)¶
(常日/濟曰式用也命敎令也言若輕慢不用/我魏之敎令謀臣武士當雲合風從而討之)雍益二州¶
順流而東青徐戰士列江而西荆揚兖豫爭驅¶
八衝征東甲卒虎步秣(善曰征東即石苞也李/末)陵(陵詩曰幸託不肖軀且)¶
(當猛虎步漢書丹陽郡有秣陵縣/翰曰雍益青徐荆揚兖/豫並州名征東將軍石苞自謂也秣陵呉郡名此説征討之)¶
(勢以脅/之也)爾乃皇輿整駕六師徐征羽校燭日旌旗¶
<pb:KR4h0003_SBCK_043-16b>¶
流星(翰曰六師六軍也羽箭也燭日謂赤羽若/善曰羽鳥羽也漢書髙祖曰吾以羽檄徴天下兵檄/或為校)¶
(日也旌旗也畫星/辰於上故云流星)游龍曜路歌吹盈耳(善曰周禮曰凡/馬八尺為龍曜)¶
(銑曰曜路盈耳&KR0016;樂之盛也餘同善注/稽耀嘉曰武王興師誅于商萬國咸喜前歌後舞論語子曰/洋洋乎盈耳哉)¶
士卒奔邁其㑹如林(善曰尚書曰受率其旅若林/向曰邁行也如林言多也)煙¶
塵俱起震天駭地渴賞之士鋒鏑爭先忽然(五/臣)¶
(本作/焉字)一旦身首横分宗祀屠覆取誡萬世引領南¶
望良以寒心(濟曰震動駭驚/善曰左氏傳穆叔謂晉侯曰引領西望曰庶/幾乎髙唐賦曰寒心酸鼻)¶
(也渴賞謂貪賞也執兵爭/先也屠壊也寒心痛心也)夫治膏肓(荒)者必進苦口¶
之藥決狐疑者必告逆耳之言(善曰左氏傳曰晉景/公夢疾為二豎子一)¶
(曰居肓之上一曰居膏之下若我何史記曰沛公入秦宫樊/噲諌沛公不聽張良曰忠言逆耳利於行良藥苦口利於病)¶
<pb:KR4h0003_SBCK_043-17a>¶
(願公聽樊噲言楚辭曰心猶豫而狐疑/良曰膏心下也肓/膈上也言理此病必須服苦口之藥也决定也狐疑不定也)¶
(逆耳謂忤/已之言也)如其迷謬未知所投恐俞附見其巳困¶
扁鵲知其無功也(善曰列子曰楊朱之友曰季梁得病/七日大漸謁毉俞氏俞氏曰汝始則)¶
(胎氣不足乳湩有餘疾非一朝一夕之故其所由來漸矣/梁曰良毉也且食之史記虢中庶子曰上古之時醫病不以)¶
(湯液又曰扁鵲過齊桓侯客之入朝見曰君有疾在腠理不/療將深桓侯曰寡人無疾後五日扁鵲復見曰君有疾在腸)¶
(胃間不療將深桓侯不應後五日扁鵲復見望桓侯而走&KR0074;/侯使人問其故扁鵲曰疾其在骨髓雖司命無柰何今在骨)¶
(翰曰/髓臣是以無請也後五日桓公體痛使人召扁鵲扁鵲已逃/去&KR0074;侯遂死郭璞穆天子傳注曰湩乳汁也竹用切)¶
(謬誤投歸也俞附扁鵲皆古之良醫也凡病則良毉見其可/療及入骨髓則良毉雖理亦無功也言呉國有危亡之疾今)¶
(用我言而歸服保全首領是猶可療也若慠慢恃/險不即從化則猶疾入骨髓雖欲思療亦無功也)勉思良¶
圗惟所去就(銑曰圗謀也言勉力思/善曰左氏傳令尹子常曰敢弗良圖曽子曰/君子慎其所去就)¶
<pb:KR4h0003_SBCK_043-17b>¶
(其善謀在/爲去就)石苞白¶
　　　與嵇茂齊書一首¶
　　　趙景真(善曰嵇紹集曰趙景真與從兄茂齊/書時人誤謂吕仲悌與先君書故具)¶
(列本末趙至字景真代郡人州辟遼東從事/從兄太子舍人蕃字茂齊與至同年相親至)¶
(始詣遼東時作此書與茂齊干寳晉紀以為/吕安與嵇康書二説不同故題云景真而書)¶
(曰安/翰曰干寳晉紀云吕安字仲悌東平/人也時太祖逐安于逺郡在路作此書與嵇)¶
(康安子紹集云景真與茂齊書且晉紀國史/實有所憑紹之家集未足可據何者時紹以)¶
(太祖惡安之書又父與康同誅懼時所疾故/移此書於景真考其始末是安所作故以安)¶
(為定/也)¶
安白昔李叟入秦及關而歎梁生適越登岳長¶
<pb:KR4h0003_SBCK_043-18a>¶
謡(善曰列子曰楊朱南之沛老&KR0360;西遊於秦邀於郊至梁而/過老子老子中道仰天歎曰始以汝為可敎今不可敎也)¶
(楊朱曰請聞其過老子曰雎雎而盱盱而誰與居范&KR0110;後漢/書曰梁鴻字伯鸞扶風人也東出關過京師作五噫之歌曰)¶
(陟彼北邙兮噫顧瞻帝京兮噫宫室崔嵬兮噫人之劬勞兮/噫遼遼未央兮噫肅宗聞而非之求鴻不得居齊魯之間又)¶
(向曰叟老/去適呉然老子之歎不為入秦梁鴻長謡不由&KR0244;越且復以/至郊為及關升邙為登岳斯葢取意而略文也)¶
(稱李老子也梁生/鴻也岳即邙山也)夫以嘉遁之舉猶懐戀恨況乎¶
不得已者哉(善曰周易曰嘉遯貞吉/銑曰嘉遁者隠也/謂老子梁鴻也戀恨謂歎及謡也不得已謂)¶
(被遷/也)惟别之後離羣獨遊(五臣本/作逝字)背榮宴辭倫好¶
經迥路涉沙漠鳴雞(五臣作/雞鳴)戒旦則飄爾晨征(善/曰)¶
(濟曰逝往倫輩也沙漠安流處所/燕禮曰燕小臣戒盥者鄭𤣥曰警戒告語焉陳琳武庫車賦/曰啓明戒旦長庚告昬)¶
(經涉也晨/征曉行也)日薄西山則馬首靡託(善曰漢書揚雄反/騷曰恐日薄於西)¶
<pb:KR4h0003_SBCK_043-18b>¶
(山左氏傳荀偃曰唯余馬首是瞻/良曰/薄近靡無也言日沒車馬之首無所託也)尋歴曲阻則¶
沈思紆結乗髙逺眺則山川悠隔或乃廻飈狂¶
厲白日寢光崎嶇交錯陵隰相望徘徊九臯之¶
内慷慨重阜之巔(善曰毛詩曰鶴鳴九臯/翰曰飈急/風也厲猛也寢隠也崎嶇不平貌九)¶
(臯九折之澤也慷慨/失志貌阜山巔上也)進無所依退無所據涉澤求蹊¶
披榛覔路嘯詠溝渠良不可度斯亦行路之艱¶
難然非吾心之所懼也(銑曰蹊徑也榛宻林也言雖/艱難吾所不懼其所懼者謂)¶
(已下之/事也)至若蘭茝傾頓桂林移植根萌未樹牙淺¶
絃急常恐風波潛駭危機宻發斯所以怵惕於¶
長衢按轡而歎息者也(善曰喻身之危也根萌未樹/故恐風波潛駭牙淺絃急故)¶
<pb:KR4h0003_SBCK_043-19a>¶
(懼危機宻發也本或有於長衢之下云按轡而歎息者非也/銑曰蘭茝香草也桂林香木也以喻君子傾頓移植自謂也)¶
(根萌未樹謂危也牙弩牙絃弓絃言風波急則根易傾牙淺/絃急則機易發此喻讒邪為忠正之風弩也怵惕驚貌衢道)¶
(也)又北土之性難以託根投人夜光鮮不按劒¶
(濟曰言北土寒不宜蘭桂也鮮少也夜光良玉也以暗/善曰鄒陽上書曰夜光之璧以闇投人於道衆人莫不按劒/也)¶
(投人不知者/必懼而按劒)今將植橘柚於𤣥朔蔕華藕於脩陵¶
表龍章於裸壤奏韶舞(五臣本/作武字)於聾俗固難以¶
取貴矣(善曰曹植橘賦曰背江州之氣煖處𤣥朔之肅清/淮南子曰夫以其所脩而遊不用之鄉若樹荷山)¶
(上畜火井中也龍衮龍之服也章章甫之冠也裸壤文身也/莊子曰宋人資章甫適諸越越人斷髪文身無所用之又肩)¶
(吾曰聾者無以與乎鐘鼔之聲/良曰橘柚木名生於南方/華藕蓮也生於水龍章衮龍之服也裸壤不衣之國也韶舜)¶
(樂武武王樂也聾俗耳病之人不貴音也言此四者/各失其宜故難以為美也𤣥朔北方也脩陵髙阜也)夫物¶
<pb:KR4h0003_SBCK_043-19b>¶
不我貴則莫之與莫之與則傷之者至矣(善曰周/易曰無)¶
(交而求則人不與也莫之與則傷之者至矣/翰曰/不我貴猶不貴我也言北土不貴我則當傷我也)飄颻¶
逺游之士託身無人之鄉揔轡遐路則有前言¶
之艱懸鞌陋宇則有後慮之戒(善曰前言之艱謂/經逈路涉沙漠以)¶
(下也後慮之戒謂北土之性難以託根以下也/銑曰飄颻/謂覊旅也無人之鄉謂安所徙處也揔攬也前言謂經過路)¶
(涉沙漠也懸鞌懸車也後慮/謂蘭茝傾頓之事戒懼也)朝霞啓暉則身疲於遄¶
征(善曰蔡琰詩曰遄征曰遐邁/向曰啓暉謂明也遄速征行也)太陽戢曜則情劬於¶
夕惕(善曰正曆曰日太陽也周易曰夕惕若厲/濟/曰太陽日也戢斂也斂曜謂夜也劬勞惕驚也)肆目¶
平隰則遼廓而無覩極聽脩原則淹寂而無聞¶
吁其悲矣心傷悴矣然後乃知步驟之士不足¶
<pb:KR4h0003_SBCK_043-20a>¶
為貴也若廼顧影(五臣本/作景字)中原憤氣雲踊哀物¶
悼世激情風烈龍睇大野虎嘯六合猛氣紛紜¶
雄心四據(良曰遼廓逺也脩長淹久悴憂也/善曰阮元瑜為曹公與孫權書曰大丈夫雄心/能無憤發)¶
(步驟謂驅馳行役之人也言已自經此乃知不足貴也顧景/恐時不再來也憤慼悼傷激急烈猛睇視也紛紜多也雄心)¶
(四據謂威/徳盛也)思躡雲梯横奮八極披艱掃穢蕩海夷¶
岳(善曰田邑與馮衍書曰欲摇太山蕩北海/翰曰公輸作/雲梯以攻宋思躡此者言髙也横奮謂梯横奮振也八極)¶
(八方也披散也言將散艱/難掃凶惡也蕩滌夷平也)蹴崑崙使西倒蹋太山令¶
東覆平滌九區恢維(五臣本/作廓)宇宙斯亦吾(五臣本/有人字)之¶
鄙願也(善曰劉/駼郡太守箴日大漢遵因化洽九區/銑曰崑崙太山喻權臣也滌除也九區九州也恢)¶
(大廓空也宇宙謂/天地也鄙小也)時不我與垂翼逺逝(善曰周易曰明/夷于飛垂其翼)¶
<pb:KR4h0003_SBCK_043-20b>¶
(君子于行三日不食有攸往/向曰垂/翼謂不遂志也逝往也逺逝謂徙也)鋒鉅靡加翅(五臣/本作)¶
(六/字)翮摧屈自非知命誰能不憤悒者哉(善曰周易/曰樂天知)¶
(命故不憂/濟曰鉅鍔也言不加鋒/鍔而六翮自摧屈也命天命憤怨也)吾子植根芳苑擢¶
秀清流布葉華崖飛藻雲肆(良曰植生也生於芳苑/猶生於美族也喻嵇康)¶
(承家世徳盛而生也擢出也言康道徳如草之出秀/清流喻其志挈清也藻文章也肆布也雲布言才廣也)俯據¶
潛龍之淵仰蔭棲(五臣/作游)鳳之林榮曜&KR0365;其前豔¶
色餌其後良儔交其左聲名馳其右(翰曰潛龍游/鳯喻君子也)¶
(亦相感動之意榮曜喻富貴也&KR0365;/感豔美餌念儔類也聲名令聞也)翺翔倫黨之間弄姿¶
帷房之裏從容顧眄綽有餘裕俯仰吟嘯自以¶
為得志矣(銑曰翺翔游樂也倫黨朋黨也姿/態綽寛裕優也吟嘯自得之貌)豈能與吾¶
<pb:KR4h0003_SBCK_043-21a>¶
同大丈夫之憂樂者哉去矣嵇生永離隔矣焭¶
焭(五臣本作/煢煢字)飄寄臨沙漠矣悠悠三千路難涉矣¶
擕手之期邈無日矣思心彌結誰云釋矣無金¶
玉爾音而有遐心(濟曰悠悠長貌/善曰毛詩曰無金王爾音而有遐心/向曰㷀㷀猶單獨也)¶
(涉度邈逺彌深釋解遐逺也言我思爾金/玉之音無能聞之使我有逺心相望也)身雖胡越意¶
存㫁金(良曰胡在北越在南言/善曰淮南子曰自其異者視之肝膽胡越也周易/曰二人同心其利㫁金)¶
(相去逺也金雖堅剛/人同其心則能㫁之)各敬爾儀敦履璞沈(善曰毛詩曰/各敬爾儀)¶
(翰曰儀善敦厚璞真/沈深也謂交道也)繁華流蕩君子弗欽臨書悢然¶
知復何云(銑曰繁多華盛也言自多其盛而為流蕩者君子/之所不敬也悢不平貌何云言事既爾何所言也)¶
　　　與陳伯之書一首(善曰劉璠梁典曰帝使呂/僧珍寓書於陳伯之丘遲)¶
<pb:KR4h0003_SBCK_043-21b>¶
(之辭也伯之歸于魏為通散常侍何之元梁/典云天監五年前平南將軍陳伯之以其衆)¶
(自壽陽歸降不書伯之前史失/之梁史以為丘遲與伯之書)¶
　　　　丘希範(向曰梁平南將軍陳伯之初仕齊齊/東昬侯遣伯之將兵拒梁武伯之知)¶
(勢屈乃降梁至是又以衆/降魏故遲與此書以喻之)¶
遲頓首陳將軍足下無恙幸甚幸甚將軍勇冠¶
三軍才為世出(善曰李陵與蘇武書曰陵先將軍功略/葢天地義勇冠三軍蘇武荅李陵書曰)¶
(毎念足下才為岀生器為時出/濟曰恙憂也冠首也言勇/可以為三軍首也才謂文武之才也世出謂應時而出也)¶
弃鷰雀之小志慕鴻鵠以髙翔(善曰史記曰陳涉/甞為人庸耕輟耕)¶
(良曰/龍上悵恨久之曰苟富貴無相忘庸者笑而應之若為庸耕/何富貴也陳涉太息曰嗟乎燕雀安知鴻鵠之志哉)¶
(鷰雀小鳥也鴻鵠大鳥也弃小/志謂背齊也慕髙翔謂歸梁也)昔因機變化遭遇明主¶
<pb:KR4h0003_SBCK_043-22a>¶
(善曰劉璠梁典曰髙祖得陳虎牙幢主蘇隆厚加禮賜使致/命江州刺史陳伯之虎牙父也蘇隆還稱伯之許降乃遣鄧)¶
(元起前驅逼之伯之聞師近以應義師/翰曰機/者事之微也化謂背齊歸梁也明主即武帝也)立功立¶
事開國稱孤(善曰延篤與張奐書曰烈士殉名立功立事/周易曰大君有命開國承家老子曰王侯自)¶
(稱孤寡不榖/銑曰事職也開國謂為江州/刺史也同侯王例故稱孤寡以賤為稱也)朱輪華轂擁¶
旄萬里何其壯也(善曰史記蒯通説武信君曰今范陽/令乗朱輪華轂班固涿邪山祝文曰)¶
(向曰朱輪華轂/杖節擁旄征人伐鼔荀悦漢紀曰今之州牧號為萬里漢書/樊噲説髙祖曰始陛下定天下何其壯也)¶
(謂以丹漆飾之也擁持也/旄幢也萬里言威化逺也)如何一旦為奔亡之虜聞鳴¶
鏑而股戰對穹廬以屈膝又何劣邪(善曰漢書曰/冒頓乃作為)¶
(鳴鏑音義曰箭鏑也如今鳴箭史記曰魏勃退立股戰漢書/烏孫公主歌曰穹廬為室兮旃為牆音義曰穹廬旃帳也喻)¶
(濟曰奔亡之虜謂降魏也鳴鏑&KR1076;也股髀也穹廬/巴蜀文曰交臂受事屈膝請和漢書樊噲曰今天下已定又/何憊邪)¶
<pb:KR4h0003_SBCK_043-22b>¶
(氈帳也屈膝拜也魏/本匈奴人故曰穹廬)尋君去就之際非有他故直以¶
不能内審諸已外受流言(善曰吕氏春秋曰君子必/審諸已然後任尚書曰管)¶
(叔乃流言於國/良曰去謂之魏就謂歸國際/謂交㑹之間也他異審詳也流言反間之言也)沈迷猖蹶¶
以至於此(善曰劉公幹雜詩曰沈迷領簿書囘囘自昬亂/蜀志先主謂諸葛亮曰孤遂用猖蹷至于今日)¶
(志猶未已/翰曰沈溺迷惑猖狂/蹷僵也言惑亂侫行至於此也)聖朝赦罪責功弃瑕¶
錄用推赤心於天下安反側於萬物(善曰鄒潤甫/為諸葛穆荅)¶
(晉王令曰髙世之君赦罪責功略小收大吳志陸瑁與暨豔/書曰此乃漢髙棄瑕錄用之時也東觀漢記曰上破銅馬等)¶
(封降賊渠率諸將未能信賊亦兩心上勑降賊各歸營勒兵/侍上輕騎入按行賊營賊將曰蕭王推赤心置人腹中安得)¶
(銑曰聖/不効死又曰漢兵破邯鄲誅王郎收文書得吏人謗毁公言/可擊者數千章公㑹諸將燒之曰令反側子自安)¶
(朝梁也責求也用謂可施行也言聖/朝推赤心於天下不凝滯於物也)將(五臣本將字/上有此字)軍之¶
<pb:KR4h0003_SBCK_043-23a>¶
所知不(五臣本/作非)假僕一二談也(善曰長楊賦曰僕甞/倦談不能一二其詳)朱¶
鮪涉(丁/牒)血於友于張繡剚刃於愛子漢主不以¶
為疑魏君待之若舊(善曰謝沉後漢書曰光武攻洛陽/朱鮪守之上令岑彭説鮪曰赤眉)¶
(已得長安更始為胡殷所反害今公誰為守乎鮪曰大司徒/公被害鮪與其謀誠知罪深不敢降耳彭還白上上謂彭復)¶
(往明曉之夫建大事不忌小怨今降官爵可保况誅罰乎春/秋合誠圗曰戰龍門之下涉血相創如淳漢書注曰殺血滂)¶
(沱為喋血涉與喋同丁牒切尚書曰孝乎惟孝友于兄弟魏/志曰建安二年公到宛張繡率衆降封列侯漢書曰蒯通說)¶
(銑曰殺人流血曰涉/范陽令曰慈父孝子所不敢事刃公之腹者畏秦法也李奇/曰東方之人以物挿地中皆為剚也)¶
(友于兄弟也魏王曹操與張繡戰於宛長子昂被繡流矢/所中繡後降曹公封為侯剚挿也刃箭鏃也餘同善注)況¶
將軍無昔人之罪而勲重於當世夫迷塗知反¶
往哲是與(善曰楚辭曰廻朕車而復路及迷塗之末逺/濟曰無昔人之罪謂朱鮪張繡殺兄子之罪哲)¶
<pb:KR4h0003_SBCK_043-23b>¶
(智/也)不逺而復先典攸髙(良曰謂迷者不逺而能廻是不/迷也易曰不逺復無祗悔攸所)¶
(善曰范&KR0110;後漢書明帝/也)主上屈法申恩吞舟是漏(詔曰先帝不忍親親之)¶
(翰曰謂法網之踈漏於吞舟之魚也言輕法而重/恩枉屈大法鹽鐵論曰明王茂其徳敎而緩其刑罰網漏吞/舟之魚)¶
(恩/也)將軍松柏不翦親戚安居(善曰仲長子昌言曰古/之塟松柏梧桐以識其)¶
(墳/銑曰松柏不翦謂/不毁損其先代墳墓也)髙臺未傾愛妾尚在(善曰栢/子新論)¶
(向曰愛幸也言宅宇幸妾皆未追沒也/雍門周説孟甞君曰千秋萬歳後髙臺既已傾曲池/又已平)悠悠¶
爾心亦何可言(良曰悠悠憂傷之貌/善曰毛詩曰青青子衿悠悠/我心)今功臣¶
名將鴈行有序佩紫懐黄讃(五臣本/作賛字)帷幄之謀¶
乗軺建節奉疆埸之任(善曰應劭漢官儀典職楊喬糾/羊柔曰柔知丞郎鴈行威儀有)¶
(序魏書荀攸勸進曰諸將佩紫懐金葢以數百史記曰蔡澤/曰懐金之印結紫綬於腰東觀漢記詔鄧禹曰將軍深執忠)¶
<pb:KR4h0003_SBCK_043-24a>¶
(孝與朕謀謨帷幄如淳漢書注曰二馬為軺傳漢書曰終軍/為謁者使行郡國建節東出關左氏傳曰齊人來侵魯疆疆)¶
(吏來告公曰疆埸之事慎守其一/良曰鴈飛成行列有尊/卑之序故以比焉金印紫綬列侯之飾幄帳也謀䇿謀也軺)¶
(使車也節旌節/也疆埸邊陲也)並刑馬作誓傳之子孫(善曰漢書曰/漢王即皇帝)¶
(之位論功而封之申以丹書之信重以白馬之盟/翰曰刑/殺也諸侯㑹盟取白馬之血飲之以為誓使太山如礪永傳)¶
(國於子/孫也)將軍獨&KR0804;(聽/典)顔借命驅馳氈裘之長寧不¶
哀哉(銑曰&KR0804;强借假也謂假借少時之命而為夷/善曰毛詩曰有&KR0804;靣目司馬遷書曰氊裘之君長咸/震懼)¶
(狄驅馳也哀/哉傷痛之聲)夫以慕容超之强(五臣/作彊)身送東市姚¶
泓之盛靣縛西都(善曰沈約宋書曰慕容超大掠淮北/宋公表請北伐遂屠廣固超踰城走)¶
(髙胥獲之送京師斬于建康市又曰公以舟師進討至洛陽/王鎮惡尅長安生禽姚泓執送泓斬于建康市左氏傳曰楚)¶
(子圍許許僖公見楚子於武城靣縛銜璧/向曰慕容超宼/河北髙祖伐之執超斬於建康市鎮西將軍與姚泓戰大破)¶
<pb:KR4h0003_SBCK_043-24b>¶
(之姚泓將妻/子請降也)故知霜露所均不育異類(善曰禮/五臣本有也/字)¶
(濟曰均平也謂洛土中也異類匈奴也/記曰天之所覆地之所載日月所照霜露所墜李陵與蘇武/書曰但見異類)¶
姬漢舊邦無取雜種(善曰漢書曰匈奴凡二十四長呼/衍氏蘭氏後有須卜氏此三姓其)¶
(貴種也/良曰姬周姓也言成王光/武皆都洛陽故云舊邦也種類也)北虜僭盜中原多¶
歴年所惡積禍盈理至燋爛(善曰魏收後魏書太祖/道武諱珪改稱魏王都)¶
(平城孝文皇帝諱宏自平城遷都洛陽東觀漢記曰北虜遣/使和親尚書周公曰故殷陟配天多歴年所周易曰惡不積)¶
(翰曰北/不足以滅身故惡積而不可掩袁崧後漢書朱穆上疏曰養/魚沸鼎之中棲鳥烈火之上用之不時必也焦爛)¶
(虜謂托跋珪僭稱王也中原中國也/積多盈滿也言惡既滿理當滅亡也)況偽嬖昬狡自相¶
夷戮(善曰魏收後魏書曰世宗宣武帝諱恪景明三年蕭/衍廢其主寳融自僭立稱梁宣武即位凡一十六年)¶
(銑曰蕭衍廢其魏主寳/然梁武之初當宣武之日偽嬖蓋指宣武也虞預晉書西陽/王羕上書曰朱旗南指自相夷戮)¶
<pb:KR4h0003_SBCK_043-25a>¶
(融自立稱曰梁爲宣武偽嬖葢指宣/武也狡亂自相夷戮謂廢寳融也)部落㩦離酋豪猜¶
貳方當繫頸蠻邸懸首藁街(善曰晉中興書曰胡/俗以部落為種類屠)¶
(各取豪貴文頴漢書注曰羌胡名大師為酋國語伯陽父曰/國之將亡百姓㩦貳韋昭曰㩦離也貳二心也漢書曰沛公)¶
(良曰部落謂種類也攜亦/至霸上秦王子嬰係頸以組又陳湯上疏曰斬郅攴首及名/王以下宜懸頭藁街蠻夷邸間)¶
(離也酋豪魁帥也猜忌也貳謂貳心也繫頸/謂以繩繫項也蠻邸藁街皆置蠻夷之館也)而將軍魚游¶
於沸鼎之中鷰巢於飛幕之上不亦惑乎(善曰/袁崧)¶
(後漢書朱穆上疏曰養魚沸鼎之中棲鳥烈火之上用之不/時必也焦爛左氏傳曰呉季札曰天子之在此也猶鷰巢于)¶
(幕之上/濟曰魚游沸鼎鷰巢飛幕言危之甚言魏/朝夕將破而將軍居之亦同魚鷰之危飛幕軍幕也)暮春¶
三月江南草長雜花生樹羣鸎亂飛見故國之¶
旗鼓感生平於疇日撫絃登陴豈不愴悢(善曰/袁宏)¶
<pb:KR4h0003_SBCK_043-25b>¶
(漢獻帝春秋臧洪報袁紹書曰毎登城勒兵望主人之旗鼓/感故交之綢繆撫弦榒矢不覺涕流之覆靣也左氏傳曰晉)¶
(邊吏讓鄭曰今執事&KR0972;然授兵登陴陴婢移切/良曰北至/寒故以江南物色舊鄉之美感動之旗鼔昔所用也疇日昔)¶
(日也撫特也絃弓也陴城/上女牆也愴悢悲恨也)所以廉公之思趙將呉子¶
之泣西河人之情也將軍獨無情哉(善曰史記曰/廉頗為趙將)¶
(伐齊大破之拜為上卿趙孝成王卒悼襄王立使樂乗伐之/頗怒攻樂乗遂奔魏之大梁久之魏王不能信用而趙亦數)¶
(困於秦兵趙王思復得廉頗廉頗亦思復用於趙王以為老/遂不召吕氏春秋曰呉起治西河王錯譖之魏武侯武侯使)¶
(人召呉起至岸門止車而立望西河泣數下其僕曰竊觀公/之志視天下若舍履今去西河而泣何也呉起雪泣應之曰)¶
(子弗識也君誠知我而使我畢能秦必亡西河今君聽讒人/之議不知我西河之為秦不久矣起入荆西河果入秦司馬)¶
(翰曰同善注思趙用泣西河皆人情也無情/遷與任安書曰夫人情莫不念父母顧妻子莊子謂恵子曰/人故無情乎)¶
(謂不思/舊國)想早勵良規自求多福(善曰魏志明帝報王朗/詔曰欽納至言思聞良)¶
<pb:KR4h0003_SBCK_043-26a>¶
(規詩曰永言配命自求多福/銑曰勵勉良/善規圗也言早勉勵善圗歸梁是多福也)當今皇帝盛¶
明天下安樂(向曰皇帝謂梁/善曰皇帝梁武也解嘲曰遭盛明之世漢書/曰孝恵髙后時天下安樂)¶
(武帝也安寧也樂/謂樂其徳化也)白環西獻楛矢東來(善曰世本曰/舜時西王母)¶
(濟曰同善注/獻白環及佩家語孔子曰昔武王剋商於/是肅慎氏貢楛矢石砮)夜郎滇(五臣本/作顛)¶
池解辮請職朝鮮昌海蹶角受化(善曰漢書曰夜/郎滇池皆椎結)¶
(巂昆明編髮漢拜唐蒙郎中遂見夜郎王多同又曰始楚武/威王時使將軍莊縞將兵略巴黔中縞至滇池欲歸報㑹秦)¶
(奪楚黔中郡道塞不通以其衆王滇池又朝鮮王滿燕人孝/恵髙后時滿為外臣又曰西域有昌滿海一名鹽澤去玉門)¶
(良曰夜郎滇池皆南夷國/陽關三百餘里孟子曰武王之伐殷也百姓若崩厥角趙岐/曰厥角叩頭以額角犀厥地也)¶
(名解辮謂解其辮髪以就衣冠朝鮮逺國/名昌海南海也蹶角謂以額角叩地也)唯北狄野心¶
掘强沙塞之間欲延歳月之命耳(善曰左氏傳令/尹子文曰諺云)¶
<pb:KR4h0003_SBCK_043-26b>¶
(狼子野心漢書伍被説淮南王曰東保㑹稽南通勁越屈强/江淮之間可以延歳月之壽耳范&KR0110;後漢書匈奴論曰世祖)¶
(用事諸夏未遑沙塞之事翰曰比狄謂魏也野心謂/如野獸之心掘强猶强梁也延引也歳月言不久也)中軍¶
臨川殿下明徳茂親揔兹戎重(善曰何之元梁典/曰髙祖即位以宏)¶
(為臨川郡王天監三年以宏為中軍將軍劉璠梁典曰天監/四年詔臨川王宏北討于寳晉紀河間王顒表曰成都王穎)¶
(銑曰同善注殿下者不斥言王也若今言皇太子殿下/明徳茂親功髙勲重晉中興書桓温檄曰幕府不才忝荷戎/重)¶
(然也茂親謂帝弟/也揔統也戎兵也)弔(五臣本弔字/上有方字)民洛汭伐罪秦中(善/曰)¶
(向曰/孟子曰湯始征自葛誅其君弔其民尚書曰東至于洛汭又/曰奉辭伐罪漢書田肯曰陛下既得韓信又治秦中)¶
(弔慰也洛北曰/汭秦中關中也)若遂不改方思僕言聊布往懐君¶
其詳之丘遲頓首(濟曰僕遲自稱也謂君因此/善曰顔延之和謝靈運詩曰聊用布/所懐)¶
(書不改後必困偪方思我言也/聊且也往懐謂此書也詳審也)¶
<pb:KR4h0003_SBCK_043-27a>¶
　　　重荅劉秣陵沼書一首¶
(善曰劉璠梁典曰劉/沼字明信為秣陵令)¶
　　　劉孝標(善曰劉峻自序曰峻字孝標平原人/也生於秣陵縣朞月歸故鄉八歳遇)¶
(桑梓顛覆身充僕圉齊永明四年二月逃還/京師後為崔豫州刑獄參軍梁天監中詔峻)¶
(東掌石渠閣以病乞骸骨後隠東陽金華山/良曰同善注初孝摽以仕不得志作辨命論)¶
(秣陵令劉沼作書難之言不由命由人行之/書荅往來非一其後沼作書未出而死有人)¶
(於沼家得書以示孝標孝標/乃作此書荅之故云重也)¶
劉侯既重有斯難值余有天倫之慼竟未之致¶
也(向曰難謂難運命之書也余/善曰孝標集有沼難辨命論書榖梁傳曰兄弟天倫也何/休曰兄先弟後天之倫次)¶
(標自謂也天倫之慼謂兄弟死也致/至也謂沼難書竟未至孝標處也)尋而此君長逝化¶
<pb:KR4h0003_SBCK_043-27b>¶
爲異物緒言餘論藴(五臣本/作蕰)而莫傳(善曰魏文帝與/呉質書曰元瑜)¶
(銑曰長逝謂死也緒遺也蕰藏也/長逝化爲異物莊子謂漁父曰曩者先生有緒言而去子虚/賦曰願聞先生之餘論)¶
(莫無也言沼之遺言餘論/皆蕰藏而不傳於我也)或有自其家得而示余者¶
余悲其音徽未沬(善曰楚辭曰芳菲/昧)而其人已亡(菲而難虧兮芳至)¶
(向曰徽美沬滅也其人謂沼也/今猶未沬王逸曰沬已也亡葢切孫卿子曰其器存其人亡/以此思哀則哀將焉不至)¶
青簡尚而(五臣本/作新字)宿草將列(善曰風俗通曰劉向别録/殺青者直治青竹作簡書)¶
(之耳禮記曰朋友之墓有宿草而不哭焉/濟曰青/簡竹簡也古無紙用以爲書宿草陳根也列行列也)泫然¶
不知涕之無從也(善曰禮記門人曰防墓崩孔子泫然/流涕又曰孔子之衞遇舊館人之喪)¶
(良曰泫然淚流貌/入而哭之遇一哀而出涕曰予惡夫/涕之無從也)雖隙駟不留尺波¶
電謝(善曰墨子曰人之生乎地上無幾何也譬之猶駟而/過郄也郄古馳隙字也陸機詩曰寸隂無停晷尺)¶
<pb:KR4h0003_SBCK_043-28a>¶
(波豈徒旋/翰曰隙穴也駟馬馳而過穴喻/速也波水波與電光皆不久停言人命如之)而秋菊春蘭¶
英華靡絶(善曰楚辭曰春蘭兮秋菊長無絶兮終古/銑/曰言文章之美如蘭菊英妙之華永無絶也)¶
故存其梗槩更酬其旨(善曰東京賦曰其梗槩如此/向曰梗槩粗略也酬報旨意也)¶
若使墨翟之言無爽宣室之談有徴(善曰墨子曰/昔周宣王殺)¶
(其臣杜伯而不辜杜伯曰吾君殺我而不辜若以死者為無/知則止矣若死而有知不出三年必使吾君之期三年周宣)¶
(王合諸侯而田於圃車數百乗從數千人滿野日中杜伯乘/白馬素車朱衣冠執朱弓挾朱矢追宣王射之車上中心折)¶
(膂殪車中伏弢而死若書之説觀之則鬼神之有豈可疑哉/漢書曰文帝受釐宣室因感鬼神事問鬼神之本賈誼具道)¶
(所以然之故/濟同善注爽差徴驗也/言二人説鬼神事有實則我可荅書也)兾東平之樹望¶
咸陽而西靡蓋(善曰/合)山之泉聞絃歌而赴節(聖賢)¶
(冡墓記曰東平思王冡在東平無鹽人傳云思王歸國京師/後葬其冢上松柏西靡宣城記曰臨城縣南四十里葢山髙)¶
<pb:KR4h0003_SBCK_043-28b>¶
(百許丈有舒姑泉昔有舒氏女與其父析薪此泉處坐牽挽/不動乃還告家比還唯見青泉湛然女母曰吾女本好音樂)¶
(良同善注/乃絃歌泉涌廻流有朱鯉一雙今作樂嬉戲泉故/涌出也文賦曰舞者赴節以投袂)但懸劒¶
空隴有恨如何(善曰劉向新序曰延陵季子將西聘晉/帶寳劒以過徐君徐君不言而色欲之)¶
(翰曰言今所荅亦猶/季子為有上國之事未獻也然心許之矣致使於晉顧反則/徐君死於是以劒帶徐君墓樹而去)¶
(懸劒於墓樹而/凡餘同善注)¶
　　　移書讓太常博士一首(并序)¶
　　　　劉子駿(善曰漢書曰劉歆字子駿向少子也/少通詩書能屬文為黄門侍郎至中)¶
(壘校尉王莽篡位為羲和京兆尹卒/銑曰/同善注移易也謂以我情移易彼意讓責也)¶
(太常則周之宗伯也博廣大/也謂識用廣大謂之博士)¶
歆親近欲建立左氏春秋及毛詩逸禮古文尚¶
<pb:KR4h0003_SBCK_043-29a>¶
書皆列於學官(向曰歆為光禄大夫故云親近建立也/逸失也謂下三十九篇者左氏傳毛詩)¶
(失禮古文尚書四經漢初已來皆不置/博士歆欲立此四經列學官而習之)哀帝令歆與五¶
經博士講論其議諸儒博士或不肯置對(善曰/言諸)¶
(濟曰言諸博士不肯與歆論議相對也/博士既不肯立左氏而又不肯與歆論議相對/也)歆因移書¶
太常博士責讓之曰¶
昔唐虞既衰而三代迭興聖帝明王累起相襲¶
其道甚著(良曰言堯舜禪讓道衰至夏殷周更代起/也累重襲因著明也道謂帝王之道也)周¶
室既微而禮樂不正道之難全也如此(翰曰言天/子微弱政)¶
(敎不行故國家之/道所以不全也)是故孔子憂道不行歴國應聘自¶
衞反魯然後樂正雅頌乃得其所(善曰論語子曰/吾自衞反魯然)¶
<pb:KR4h0003_SBCK_043-29b>¶
(後樂正雅頌各得其所/銑曰歴經也應受/聘問也衛魯二國名雅正也美事曰頌也)脩易序書制¶
作春秋以記帝王之道(善曰論語䜟曰自衞反魯刪詩/書脩春秋春秋元命苞孔子曰)¶
(丘作春秋王道成/向曰脩易謂作十翼也/序書謂作尚書五十八篇序而兼脩春秋)及夫子沒而¶
微言絶七十(五臣本/有二子)子卒(五臣本/作終字)而大義乖(善曰論/語䜟曰)¶
(子夏六十四人共撰仲尼微言/濟曰夫子孔子也没死也/微言要妙之言也七十二子謂孔子弟子達者之數也大義)¶
(謂詩書禮/樂之義也)重遭戰國弃籩豆之禮理軍旅之陣孔¶
氏之道抑而孫吴之術興(善曰論語曰衞靈公問陳/於孔子孔子對曰爼豆之)¶
(良曰遭遇也戰國謂七雄之時/事則甞聞之矣軍旅之事未之學也漢書曰孫子兵法八十/二篇又曰呉起三十二篇)¶
(也籩豆禮器也二千五百人爲軍五百人爲旅陣謂行列之/法孔子之道詩書禮樂也抑止也孫子呉起並著兵法術法)¶
(興起/也)陵夷至于暴秦焚經書殺儒士設挾書之¶
<pb:KR4h0003_SBCK_043-30a>¶
法行是古之罪道術由此遂滅(善曰漢書武帝制曰/大道微缺陵夷至于)¶
(桀紂之行作史記李斯曰臣請天下敢有藏書百家語者悉/詣廷尉雜燒之以古非今者族又盧生為始皇求仙藥亡去)¶
(翰曰謂禮敎頽毁也秦暴虐百姓故曰暴秦焚/始皇大怒使御史按問諸生諸生犯禁者四百六十八人皆/坑之咸陽)¶
(燒也挾藏也秦法有藏書不燒及以古/非今者皆族之賢聖之道由是滅亡)漢興去聖帝明¶
王遐逺仲尼之道又絶法度無所因襲時獨有¶
一叔孫通略定禮儀(銑曰/善曰漢書叔孫通曰臣願頗采古/禮與秦儀雜就之上曰可)¶
(聖帝謂堯舜也明王謂三王也遐亦逺也襲亦因/也叔孫通秦二世博士髙祖定天下權制禮儀也)天下唯¶
有易卜未有他書至於孝恵之世乃除挾書之¶
律(向曰除挾書律挾藏律法也/善曰漢書曰秦燔書而易為筮卜之事傳者不絶漢書/曰孝恵四年除挾書律)然¶
公卿大臣絳灌之屬咸介胄武夫莫以為意(善/曰)¶
<pb:KR4h0003_SBCK_043-30b>¶
(楚漢春秋曰漢已定天下論羣臣破敵禽將活死不衰綘灌/樊噲是也功成名立臣為爪牙世世相屬百出無邪絳侯周)¶
(勃是也然絳灌自一人非絳侯與灌嬰/濟曰周勃封絳侯/灌灌嬰介胄兵器也言漢初公卿皆武夫軍旅之士莫有措)¶
(意於經/術也)至孝文皇帝始使掌故晁錯從伏生受尚¶
書(善曰史記曰伏生者濟南人也故為秦博士孝文聞伏生/脩尚書年九十餘老不能行詔太常掌故晁錯往受之)¶
(良曰掌故官名伏生秦博士也秦伏生於壁中藏得尚/書二十篇至漢初敎於齊魯之間文帝使晁錯往受之)尚書¶
初出於屋壁朽折散絶(善曰漢書曰秦燔書禁學濟/南伏生獨壁藏之漢亡失求)¶
(得二十九篇也/翰曰古書以竹/簡寫用䋲連之故云朽折散絶)今其書見在時師傳¶
讀而已詩始萌芽天下衆書往往頗出皆諸子¶
傳説猶廣立於學官為置博士在朝之儒唯賈¶
生而已(善曰賈生賈誼也/銑曰萌芽謂初始也衆書謂/禮公羊春秋諸子孔子弟子學官博士也在朝之)¶
<pb:KR4h0003_SBCK_043-31a>¶
(儒生有賈誼作左傳/訓詁為文帝博士也)至孝武皇帝然後鄒魯梁趙頗¶
有詩禮春秋先師皆出於建元之間(善曰建元孝/武皇帝年號)¶
(也/向曰鄒魯梁趙四國名鄒人慶忌受詩於浮丘伯梁人/戴徳受禮於后蒼賈誼為訓詁授於趙人貫公先師謂前進)¶
(者)當此之時一人不能獨盡其經或為雅或為¶
頌相合而成(善曰成一經也/濟曰雅頌/皆詩也雅以正事頌以讃事)泰誓後得¶
博士集而讃之(善曰七略曰孝武皇帝末有人得泰誓/書於璧中者獻之與博士使讃説之因)¶
(傳以敎今泰誓篇是也/良曰孝文末人有得泰誓/於壁中者獻之使博士㑹讀而傳之今泰誓篇也)故詔¶
書曰禮壊樂崩書缺簡脱朕甚閔焉(善曰禮稽命/徴曰文王見)¶
(禮廢樂崩道孤而無主也/翰曰/詔武帝詔也缺虧脱誤閔憂也)時漢興已七八十年¶
離於全經固以逺矣(善曰服䖍漢書注曰漢與秦相去/七八十年韋昭曰全經未焚書之)¶
<pb:KR4h0003_SBCK_043-31b>¶
(時也/銑曰全經謂未焚/之時數足也離此日逺也)及魯恭王壊孔子宅欲以¶
為宫而(五臣本/無而字)得古文於壊壁之中逸禮有三十¶
九篇書十六篇天漢之後孔安國獻之遭巫蠱¶
倉卒之難未及施行(善曰漢書曰武帝末魯恭王壊孔/子宅欲以廣宫而得古文尚書及)¶
(向曰魯恭/禮論語孝經孔安國者孔子後也悉得其書以考二十九篇/得多十六篇安國獻之遭巫蠱事未列于學官)¶
(王景帝子也同善/注天漢武帝年號)及春秋左氏丘明所脩(善曰漢書曰/仲尼以魯周)¶
(良曰左姓也丘明名也/公之國史官有法故有左丘明觀其史/記丘明作傳)皆古文舊書多¶
者二十餘通藏於祕府㐲而未發孝成(五臣本/有皇字)帝¶
愍學殘文缺稍離其真乃陳發祕藏校理舊文¶
得此三事以考學官所傳經或脱簡(五臣本/有傳字)或¶
<pb:KR4h0003_SBCK_043-32a>¶
脫(五臣本/作間&KR0680;)編(濟曰通巻/善曰漢書曰劉向以古文校歐陽大小夏侯三/家經文酒誥脱一簡召誥脱二簡)¶
(伏藏也稍漸也言漸缺落頗離真正也校考也舊文/古文也三事即尚書左傳逸禮也間差也編比次也)博問¶
人間則有(五臣本/無有字)魯國桓公趙國貫公膠東庸生¶
之遺學與此同抑而未施(善曰七略曰禮家先魯有/柏生説經頗異論語家近)¶
(琅邪王卿不審名及膠東庸生皆以敎然則庸生亦未詳其/名也&KR0680;翰曰桓公貫公庸生皆先進大儒也考校與此古文)¶
(三事同然抑止/之未施行於世)此乃有識者之所歎慜士君子之¶
所嗟痛也(五臣無也字/銑曰歎慜/嗟痛皆惜其不施行也)往者綴學之士¶
不思廢絶之闕苟因陋就寡分文析字煩言碎¶
辭學者罷(五臣本/作疲&KR0680;)老且不能究其一藝(向曰綴緝/也陋隠也)¶
(言緝學之士不思闕失但就隠少之/中分析碎辭使學者不成其才藝)信口説而背傳記¶
<pb:KR4h0003_SBCK_043-32b>¶
是末師而非往古至於國家將有大事(濟曰口説/未師即鄒)¶
(魯梁趙也傳記往古文者/也大事謂封禪等事也)若立辟廱封禪廵狩之儀¶
則幽㝠而莫知其原(良曰辟廱講藝之所也封謂封太/山禪謂禪梁甫也廵狩謂勞賚諸)¶
(侯也冥暗/原本也)猶欲保殘守缺挾恐見破之私意而亡¶
從善服義之公心(翰曰殘缺非古文者挾謂帶私情也/恐立左氏破其先師文義也亡無也)¶
(服用也言無從善/用義之正心也)或懐疾妬不考情實雷同相從¶
隨聲是非(善曰禮記曰無雷同/銑曰疾妬謂不欲立左/氏也雷同謂雷之發聲同時而應是非相同不)¶
(别善/惡也)抑此三學以尚書為不備謂左氏不傳春¶
秋豈不哀哉(向曰抑止也三/善曰臣瓉漢書注曰當時學者謂尚書唯有/二十八篇不知本有百篇)¶
(學謂劉歆欲立者當時學者尚書唯有二十篇以為備矣不/知有百篇謂左氏傳别行不傳春秋如此豈不哀哉言可哀)¶
<pb:KR4h0003_SBCK_043-33a>¶
(也)今聖上徳通神明繼統揚業亦愍此文敎錯¶
亂學士若兹雖深照其情猶依違謙讓樂與士¶
君子同之(濟曰上謂哀帝也統紀揚明也文敎謂經敎也/學士謂當時博士也情謂有私意也依違謂不)¶
(是非也言帝深知其妬疾私/情推讓賢士故因而不違也)故下明詔試左氏可立¶
不(五臣本/作否字)遣近臣奉旨銜命將以輔弱扶微與二¶
三君子比意同力兾得廢遺今則不然(良曰言下/詔令試左)¶
(氏可立不可立臣歆自謂也微弱謂諸經有闕失者二三君/子謂諸博士言同心用功望得廢遺以補闕少今則不然謂)¶
(不肯/也)深閉固距而不肯試猥以不誦絶之欲以¶
杜塞餘道絶滅微學夫可與樂成難與慮始此¶
乃衆庶之所為耳非所望於(五臣無/於字)士君子也(善/曰)¶
<pb:KR4h0003_SBCK_043-33b>¶
(太公金匱曰夫人可以樂成難以慮始/翰曰猥頓也不誦/絶之謂諸博士皆云不經習誦以杜塞論試也樂成謂事成)¶
(則樂而從之慮謀也言如此者/乃凡人耳非君子所當然也)且此數家之事皆先帝¶
所親論今上所考視(五臣本/作試字)爲(五臣本/作其字)古文舊書¶
皆有徴驗内外相應豈苟而巳哉(銑曰數家之事/謂歆欲所立者)¶
(先帝成帝也應當也言古文與/時所行者相當豈爲苟且而已)夫禮失求之於野古文¶
不猶愈於野乎(向曰愈猶勝也言禮失其序尚/善曰漢書班固曰仲尼有言禮失而求/諸野)¶
(求之於鄙野之人今取古文/豈不勝求野人乎言勝也)往者博士書有歐陽春¶
秋公羊易則施孟(善曰漢書曰歐陽生字和伯千乗人/也事伏生又曰樂陵侯史髙言榖梁)¶
(濟曰/子本魯學公羊氏廼齊學又曰施讎字長卿沛人也從田王/孫受易又曰孟喜字長卿東海人也從田王孫受易)¶
(同善/注)然孝皇(五臣本/作宣字)帝猶復廣立榖梁春秋梁丘¶
<pb:KR4h0003_SBCK_043-34a>¶
易大小夏侯尚書(善曰漢書曰梁丘字長翁琅邪人也/從京房受易又曰夏侯勝從濟南伏)¶
(良曰榖梁子名赤餘同善注/生受尚書勝傳從兄子建建又事歐陽髙由是尚書/有大小夏侯之學)義雖¶
相反猶並置之何則與其過而廢之寧(五臣本/有與字)過¶
而立之傳曰文武之道未墜於地在人賢者志¶
其大者不賢者志其小者(善曰論語子貢曰文武之/道未墜於地在人賢者識)¶
(其大者不賢者識其小者/向曰言諸家雖義理相反而並/置者寧失於存也墜落也言文武之道未落於地在於人也)¶
(志記也謂使賢/愚各盡其分)今此數家之言所以兼包大小之¶
義豈可偏絶哉若必專已守殘黨同門妬道真¶
違明詔失聖意以陷於文吏之議甚為二三君¶
子不取也(銑曰包含也守殘謂諸生守殘缺之業黨助也/同門曰朋道真謂古文也陷墜也言違詔書當)¶
<pb:KR4h0003_SBCK_043-34b>¶
(使刀筆之吏議其/罪不取謂不可也)¶
　　　北山移文一首¶
　　　　孔徳璋(善曰仕至詹事餘同向注/向曰蕭/子顯齊書云孔稚珪字徳璋會稽人)¶
(也少涉學有美譽仕至太子詹事鍾山在都/北其先周彦倫隠於此山後應詔出為海鹽)¶
(縣令欲却過此山孔生乃假山靈之/意移之使不許得至故云北山移文)¶
鍾山之英草堂之靈(善曰梁簡文帝草堂傳曰汝南周/顒昔經在蜀以蜀草堂寺林壑可)¶
(懐乃於鍾嶺雷次宗學館立寺因名草堂亦號山茨/濟曰/蔣子文自謂青骨死當為神後呉王為立祠於鍾山下因改)¶
(山為蔣山也昔蜀有法師居於草堂寺及東歸至此翫/彼林泉之美乃於此山南作草堂以擬焉英靈二神也)馳煙¶
驛路勒移山庭夫以耿介拔俗之標蕭灑出塵¶
之想(善曰楚詞曰獨耿介而不隨孫盛晉陽春秋曰吕安/志量開廣有拔俗風氣莊子曰孔子彷徨塵垢之外)¶
<pb:KR4h0003_SBCK_043-35a>¶
(逍遥無為之業/良曰驛傳也謂山之英靈驅馳煙霧刻/移文於山庭也耿介謂執節之士也拔出也蕭灑脱落也)度¶
白雪(五臣本/作雲字)以方絜干青雲(五臣本/作霄字)而直上吾方知¶
之矣(翰曰隠者之志清髙也絜清干觸也方/善曰孟子曰白雪之白也猶白玉之白也子虚賦曰/上干青雲)¶
(知之言有/如此也)若其亭亭物表皎皎霞外芥千金而不¶
盼屣萬乗其如脱(善曰爾雅曰芥草也史記曰秦軍引/去平原君乃置酒酒酣起前以千金)¶
(為魯連夀魯連笑曰所貴於天下之士者為人排患釋難解/紛而不取也即有取者是商賈之事耳連不忍為也遂辭平)¶
(原君而去淮南子曰堯年衰志閔舉天下而傳之舜猶却行/而脱屣也許慎曰言其易也劉熙孟子注曰屣草屨可履)¶
(銑曰亭亭髙聳貌表外也物表霞外言志髙逺也芥草也千/金萬乗俗皆貴之此髙絜之人視之如草芥脱屣而已言輕)¶
(善/也)聞鳳吹於洛浦值薪歌於延瀨固亦有焉(曰)¶
(向曰周靈王太子晉吹笙作鳯鳴游/列仙傳曰王子喬周宣王太子晉也好吹笙作鳯鳴遊伊雒/之間薪歌延瀨未聞)¶
<pb:KR4h0003_SBCK_043-35b>¶
(於伊洛之間蘇門先生游於延瀨見一人採薪謂之曰子以/終此乎採薪人曰吾聞聖人無懐以道徳為心何怪乎而為)¶
(哀也遂為歌二章而/去言有堅固如此)豈期(五臣/作有)終始參差蒼黄飜覆¶
淚翟子之悲慟朱公之哭(善曰終始參差歧路也蒼/黄飜覆素絲也髙誘曰閔)¶
(其别與化也/濟曰參差不一也飜覆不定也翟墨翟朱楊/朱墨子見練絲而泣之曰可以黄可以黒楊朱見歧路而哭)¶
(之曰可以南可以北言周子其一/定之志故宗此二人悲哭以譏之)乍廻跡以心染或先¶
貞而後黷何其謬哉(善曰蒼頡篇曰黷垢也/良曰乍/蹔也言周顒蹔廻跡向山中而心)¶
(猶染於俗也貞/正黷垢謬誑也)嗚呼尚生不存仲氏既往山阿寂¶
寥千載誰賞(善曰尚生子平也英雄記曰尚子平有道/術為縣功曹休歸自入山擔薪賣以供食)¶
(飲范&KR0110;後漢書曰尚子平隠居不仕性尚中和好通老易又/仲長統字公理山陽人也性俶儻黙語無常毎州郡命召輙)¶
(稱疾不就/翰曰嗚呼歎辭尚長字子平男女嫁娶訖便隠/而不出仲長統甞歎曰若得背山臨水游覽平原此即足矣)¶
<pb:KR4h0003_SBCK_043-36a>¶
(何為區區於帝王之門哉言此二人/無使山阿空虚千載已來無人賞樂)世有周子儁俗之¶
士既文既博亦𤣥亦史然而學遁東魯習隠南¶
郭(善曰蕭子顯齊書曰周顒字彦倫汝南人也釋褐海陵國/侍郎元徽中出為剡令建元中為長沙王後軍參軍山陰)¶
(令稍遷國子博士卒於官莊子曰魯君聞顔闔得道人也使/人以幣先焉顔闔守陋閭使者至曰此顔闔之家與顔闔對)¶
(曰此闔之家使者致幣顔闔對曰恐𦗟謬而遺使者罪不若/審之使者反審之復來求之則不得已又曰南郭子綦隠几)¶
(銑曰周子謂彦倫也儁俗俗中之儁士也博大/而坐仰天嗒然似喪其偶郭象曰嗒焉解體若失其配匹也/嗒士合切)¶
(通也𤣥謂莊老之道也史謂文多質少也東魯謂顔闔/也南郭子綦也言顒無本性但習學此二人之隠遁也)竊¶
吹草堂濫巾北岳(善曰偶吹即齊竽也偶匹對之名巾/隠者之飾東觀漢記曰江革專心養)¶
(母幅巾屣屩/向曰竊盜也濫僣也南郭處士盜居吹竽之/位巾隠者之服也北岳即北山也言顒盜居草堂僣服幅巾)¶
(有如南郭/濫吹竽也)誘我松桂欺我雲壑雖假容於江臯乃¶
<pb:KR4h0003_SBCK_043-36b>¶
纓情於好爵(濟曰誘謂引誘也欺誑也/善曰楚辭曰將馳騖兮江臯周易曰我有好/爵吾與爾縻之)¶
(言雖假其容貌於江澤/然纓情志好於爵禄也)其始至也將欲排巢父拉許¶
由傲百氏蔑王侯風情張(去)日霜氣横秋或歎¶
(五臣本/作歌字)幽人長往或怨王孫不游(善曰周易曰幽人/貞吉西征賦曰悟)¶
(良曰排推也巢父許由隠者之最也百氏謂百家/山潛之逸士卓長往而不反楚辭曰王孫遊兮不歸春草生/兮萋萋)¶
(諸子也王侯爵之貴也拉折也傲蔑皆輕也張大也横蓋也/幽人王孫隠者之稱慕其長往故歌之疾其不游故怨之言)¶
(顒初至/如此)談空空於釋部覈(胡/革)𤣥𤣥於道流(善曰蕭子/顯齊書曰)¶
(顒汎涉百家長於佛理著三宗論兼善老易釋部内典也漢/書曰道家流者出於史官曆記成敗存亡禍福古今之道也)¶
(翰曰空空以空明空也釋部謂佛經也覈/考也𤣥𤣥謂𤣥之又𤣥也道流謂老子也)務光何足比¶
㳙子不能儔(善曰列仙傳曰務光者夏時人也耳長七寸/好琴服蒲韮根殷湯伐桀因光而謀光曰非)¶
<pb:KR4h0003_SBCK_043-37a>¶
(銑曰務光㳙/吾事也湯得天下已而讓光光遂負石沉窾水而自匿列仙/傳曰㳙子者齊人也好餌木隠於宕山能風)¶
(子皆古之隠者/比方儔匹也)及其鳴騶入谷鶴書赴隴(善曰如淳/漢書注曰)¶
(騶馬以給騶使乗之臧榮緒晉書曰騶六人蕭子良古今篆/𨽻文體曰鶴頭書與偃波書俱招板所用在漢則謂之尺一)¶
(向同善注/簡髣髴鶴頭故有/其稱)形馳魄散志變神動爾乃眉軒¶
席次袂聳筵上焚芰(其/義)製而裂荷衣抗塵容而¶
走俗狀(濟曰言辟書既至則神魄動散也軒/善曰楚辭曰製芰荷以為衣集芙蓉而為裳王逸/曰製裁也)¶
(舉也舉眉謂喜也次側也袂衣袖也袂聳謂捋臂也芰製荷/衣隠者之服言皆焚裂之舉騁塵俗之容狀抗舉走騁也)¶
風雲悽其帶憤石泉咽而下愴望林巒而有失¶
顧草木而如喪至其紐金章綰墨綬(善曰漢書曰/萬戸以上為)¶
(令秩千石至六百石又曰秩六百石以上皆銅印墨綬/翰/曰悽愴憤咽皆怨怒貌言此等雖無情見山人去亦如有喪)¶
<pb:KR4h0003_SBCK_043-37b>¶
(失而怨怒也/良曰紐繫綰貫也金/章銅印也銅章墨綬縣令之章飾也)跨屬城之雄冠百¶
里之首張英風於海甸馳妙譽於浙右(善曰蔡邕/陳留太守)¶
(行縣頌曰府君勸耕桑于屬縣漢書曰縣大率百里阮籍詠/懐詩曰英風截雲霓字書曰江水東至㑹稽山陰為浙右)¶
(銑曰跨越也管州之城為屬城言越衆城而為縣宰之稱首/也英風妙譽皆美聲也海甸所理邑近海而在浙江之右也)¶
道帙長殯(五臣本/作擯字)法筵久埋敲扑(普/木)諠嚻犯其慮¶
牒訴倥(善曰過秦曰執敲扑以鞭笞天/孔)偬(揔)裝其懐(下楚辭曰悲余生之無歡兮愁)¶
(倥偬於山陸王逸曰倥偬困苦也/向曰帙書衣也擯弃也/敲扑謂打人聲也牒文牒也訴告也倥偬繁偪貌言道書講)¶
(席久從弃埋而聽/訟通於懐抱也)琴歌既㫁酒賦無續常綢繆於¶
結課毎紛綸於折獄(善曰董仲舒集七言琴歌二首西/京雜記鄒陽酒賦廣雅曰課第也)¶
(然今考第為課也尚書王曰哀敬折獄明啓刑書/濟曰琴/歌酒賦皆逸人之務言今㫁絶無續也綢繆親近也紛綸衆)¶
<pb:KR4h0003_SBCK_043-38a>¶
(多之貌結課考第也/折獄謂審刑書也)籠張趙於往圗架卓魯於前籙¶
(音録/善曰漢書曰張敞字子髙稍遷至山陽太守又曰趙/廣漢字子都涿郡人也為陽翟令以化行尤異遷京輔都尉)¶
(范&KR0110;後漢書曰卓茂字子康南陽人也遷宻令視人如子吏/人親愛而不忍欺又曰魯恭字仲康扶風人也拜中牟令螟)¶
(傷稼犬牙縁界不入中牟/良曰張敞趙廣漢俱為京兆/尹有名望魯恭卓茂咸善為令言將崇樹風猷以籠架之)希¶
蹤三輔豪馳聲九州牧(善曰漢書曰内史武帝更名京/兆尹左内史更名左馮翊主爵)¶
(翰曰渭城以西為/中尉更名右扶風是為三輔左氏傳王孫滿曰夏之方有徳/也貢金九牧杜預曰九州之牧貢金也)¶
(右扶風長安以東為京兆長陵以北為左馮翊此謂三輔也/秩皆二千石牧長也蹤跡也言希跡及之馳聲譽以過也)¶
使我髙霞孤映明月獨舉(銑曰我謂鍾/善曰成公綏鷹賦曰陵髙/霞而輕舉)¶
(山神所稱也言霞月/徒舉映無人賞翫也)青松落蔭白雲誰侣澗石(五臣本/作澗户)¶
摧絶無與歸石逕荒涼徒延佇(向曰摧絶破壊也荒/涼蕪穢也言山人之)¶
<pb:KR4h0003_SBCK_043-38b>¶
(去松䕃零落白雲無與爲/偶不復更歸徒爲延望也)至於還飈入幕寫霧出楹¶
蕙帳空兮夜鶴(五臣本/作鵠字)怨山人去兮曉猨(五臣本/作猿字)¶
驚昔聞投簪逸海岸今見解蘭縛塵纓(善曰投/簪疎廣)¶
(翰曰飈風也寫吐也楹柱也蕙香草山人/也東海人故曰海岸也摯虞徴也胡昭賛曰投簮巻帶韜聲/匿迹蘭蘭佩也)¶
(葺以為帳此因山言之故託猿鶴以寄驚怨也投弃也謂疎/廣弃官而歸東海也幽人佩蘭故云解蘭縛繋也塵纓世事)¶
(也)於是南岳獻嘲北隴騰笑列壑爭譏攅峯竦¶
誚慨游子之我欺悲無人以赴弔(善曰禮記曰凡/訃於其君之臣)¶
(曰某死鄭𤣥曰訃或作赴赴至也/良曰南岳謂南山也嘲/調也隴亦山也騰起竦上誚譏也言皆譏笑此山初容此人)¶
(也慨歎也游子謂周顒也欺誑也弔問也言/山為周顒所誑情懐所喪而無人相問也)故其林慙無¶
盡澗愧不歇秋桂遣風春蘿罷月騁西山之逸¶
<pb:KR4h0003_SBCK_043-39a>¶
議馳東臯之素謁(善曰史記伯夷叔齊詩曰登彼西山/兮採其薇矣阮籍奏記曰将耕東臯)¶
(翰曰託林/之陽稚珪集詶張長史詩曰同貧清風館共素白雲室杜預/左氏傳注曰謁告也謂告語於人亦談議之流)¶
(澗以申其愧也風月所以滋松桂之美言今無人故遣罷之/馳騁宣布也逸議謂隠逸之議臯澤也素貧素之交謁告也)¶
(謂布告於/人使知也)今又促裝下邑浪栧(翊/制)上京雖情投於¶
魏闕或假步於山扃(善曰楚辭曰漁父鼓栧而去王逸/曰船舷也浪猶鼔也韋昭漢書注)¶
(曰栧楫也吕氏春秋曰中山公子牟謂詹子曰身在江海之/上心居魏闕之下髙誘曰魏闕象魏也説文曰扃外閉之闕)¶
(也/銑曰促迫也下邑謂山陰也浪鼓也栧棹也言山陰秩/滿因向京而過山也上京建業也魏闕朝廷也扃山門也言)¶
(顒情實在朝廷而/假跡於此山門)豈可使芳杜厚顔薜荔無恥(善曰/尚書)¶
(曰余心顔/厚有忸愧)碧嶺再辱丹崖重滓塵游躅於蕙路汙¶
渌池以(五臣本/作於字)洗耳(善曰皇甫謐髙士傳曰巢父聞許由/為堯所讓也以為汙乃臨池而洗耳)¶
<pb:KR4h0003_SBCK_043-39b>¶
(向曰芳杜薜荔皆香草言豈可使芳草懷恥愧以相見崖嶺/再被㾕&KR0126;更以俗跡塵㸃我蕙草之路汙濁我洗耳之池也)¶
宜扃岫幌掩雲關斂輕霧藏鳴湍截來轅於谷¶
口杜妄轡於郊端(濟曰扃門也岫幌山䆫也雲關謂以/雲為關鍵藏斂湍霧使無聞見也來)¶
(轅妄轡謂周顒之車乗也谷口郊端/山之外也恐其親近故逺杜絶之)於是叢條瞋膽疊¶
頴怒魄或飛柯以折輪乍低枝而掃跡請廻俗¶
士駕為君謝逋客(良曰條/善曰孔安國尚書傳曰逋亡也晉灼/漢書注曰以辭相告曰謝)¶
(木枝也穎草穂也言條穂䐜怒撃折顒之輪掃去其跡也俗/士逋客謂顒也謝去也文言草木謂為山靈除去之不許來)¶
(也)¶
六臣註文選卷第四十三¶
<pb:KR4h0003_SBCK_043-40a>¶
